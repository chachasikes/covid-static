---
PDFFormatVersion: 1.7
IsAcroFormPresent: false
IsXFAPresent: false
Title: Outdoor Cardrooms checklist
Author: 
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20200915135759-07'00'
ModDate: D:20200915135958-07'00'
date_created: Tue Sep 15 2020 13:57:00 GMT-0700
date_modified: Tue Sep 15 2020 13:57:00 GMT-0700
---
 
Daim Ntawv Rau Kev Txheeb Xyuas Txog Txhua Yam 
Ntawm Tus Kab Mob Khaus Viv-19 (COVID-19) 
rau Cov Kev Ua Hauj Lwm ntawm Cov Chav Ntaus Phaib Sab 
Nraum Zoov 
Lub Cuaj Hlis Ntuj 9, 2020 
Daim ntawv rau kev txheeb xyuas no yog npaj txhawm rau pab cov kev ua hauj lwm ntawm cov 
chav ntaus phaib sab nraum zoov thiab cov chaw rau kev sib tw saum nruab ntug (satellite 
wagering facilities) uas ua hauj lwm nyob rau sab nraum zoov ntawm cov chav muag npav 
(cardrooms) kom lawv paub siv lawv qhov phiaj xwm kev npaj txhawm rau tiv thaiv kev sib kis los 
ntawm Tus Kab Mob Khaus Viv-19 (COVID-19) nyob rau hauv qhov chaw ua hauj lwm thiab yog 
ib daim ntawv txhawb ntxiv txog rau Cov Lus Qhia rau Cov Chav Ntaus Phaib. Daim ntawv rau 
kev txheeb xyuas no yog ib daim ntawv suav sau ntsiab lus thiab muaj txog qee yam luv luv hais 
txog ntawm cov lus qhia xwb qho kev xam me me ntawm qees yam ntawm cov lus nthuav qhia, 
yuav tsum ua kom koj tus kheej paub zoo txog cov lus qhia nod tso ua ntej yuav siv daim ntawv 
rau kev txheeb xyuas no. 
Cov Ntsiab Lus ntawm Phiaj Xwm Kev Npaj Tshwj 
Xeeb Ntawm Lub Chaw Ua Hauj Lwm Uas Sau Ua 
Ntaub Ntawv Tseg 
 (Cov) tus neeg uas lav saib xyuas txog kev siv qhov phiaj xwm kev npaj nod.  
 Kev txheeb xyuas qhov kev pheej hmoo thiab kev ntsuas uas yuav coj los tiv thaiv 
kev kis tus kab mob. 
 Kev siv daim ntaub npog ntej muag raws kev qhia los ntawm CDPH. 
 Qhia thiab tham nrog tu neeg ua nw ua hauj lwm thiab tus sawv cev tu ua hauj 
lwm raw qhov phiaj xwm teev cia. 
 Cov teeb txheem rau kev ntsuam hyuas kev ua hauj lwm thiab cov ntaub ntawv 
thiab kev daw qhov ua tsi tau zoo. 
 Yog ib qho txheej txheem kev lis dej num txhawm rau soj qab taug lw txog cov kis 
(kaus lab nis) uas mob Tus Kab Mob Khaus Viv (COVID), ceeb toom rau lub thawj 
fab saib xyuas hauj lwm kev noj qab haus huv hauv zej zos paub, thiab txheeb 
xyuas thiab faib cais cov kev tiv tauj nyob sib ze ntawm qhov chaw ua hauj lwm 
uas nyob sib ze rau ntawm cov neeg ua hauj lwm uas kis tau kab mob. 
 Cov qauv ua txheej txheem rau thaum qhov chaw ua hauj lwm ntawd muaj ib 
qho kev sib kis kab mob tshwm sim, raws li Xeev California Lub Thawj Fab Saib 
Xyuas Hauj Lwm txog Kev Noj Qab Haus Huv Rau Pej Xeem (California 
Department of Public Health, CDPH) cov lus qhia thiab cov lus muab tswv yim 
----------------Page (0) Break----------------
qhia thiab cov lus txib los ntawm lub thawj fab saib xyuas hauj lwm kev noj qab 
haus huv hauv zej zos. 
Cov Ntsiab Lus rau Kev Cob Qhia Tus Neeg Ua 
Hauj Lwm 
 Cov ntaub ntawv ntawm COVID-19, tiv thaiv kev kis tus kab mob, thiab leej twg 
muaj kev phom sij tshwj xeeb.  
 Kev kuaj mob txog ntawm tus kheej nyob rau ntawm vaj tsev, muaj xam nrog rau 
kev ntsuam xyuas qhov kub thiab no hauv nrog cev thiab/los sis tus tsos mob los 
ntawm kev siv Lub Chaw Ua Hauj Lwm Txog Kev Tswj Hwm thiab Kev Tiv Thaiv Kab 
Mob (Centers for Disease Control and Prevention, CDC) cov lus qhia. 
 Qhov tseem ceeb ntawm kev tsis txhob tuaj ua hauj lwm yog hais tias cov neeg 
ua hauj lwm muaj cov tsos mob ntawm Tus Kab Mob Khaus Viv-19 (COVID-19) 
raws li tau piav qhia los ntawm Lub Chaw Ua Hauj Lwm Txog Kev Tswj Hwm thiab 
Kev Tiv Thaiv Kab Mob (Centers for Disease Control and Prevention, CDC), xws li 
hnoos, kub taub hau, ua pa nyuaj, ua daus no, mob cov leeg nqaij, mob taub 
hau, mob qa, nyuam qhuav tsis hnov qab los los sis tsis hnov ntxhiab zoo, txhaws 
ntswg los sis los ntswg, xeev siab los sis ntuav, los sis raws plab, los sis yog hais tias 
lawv los sis ib tus neeg twg uas lawv tau nyob ze nrog ntawd raug kuaj pom tias 
muaj Tus Kab Mob Khaus Viv-19 (COVID-19).  
 Txhawm rau rov qab mus ua hauj lwm tom qab qhov kev tshuaj saib xyuas mob 
txog Tus Kab Mob Khaus Viv-19 (COVID-19) tsuas ua tau tom qab ua raug raws li 
Xeev California Lub Thawj Fab Saib Xyuas Hauj Lwm txog Kev Noj Qab Haus Huv 
Rau Pej Xeem (California Department of Public Health, CDPH) Cov Lus Qhia txog 
Kev Rov Qab Mus Ua Hauj Lwm los sis Mus Kawm Ntawv Tom Qab Kev Tshuaj Saib 
Xyuas Mob Txog Tus Kab Mob Khaus Viv-19 (COVID-19). 
 Thaum yuav tau nrhiav kev pab tshwj xeeb txog fab kev kuaj mob. 
 Qhov tseem ceeb ntawm kev ntxuav tes. 
 Qhov tseem ceeb ntawm kev nyob kom sib nrug deb ntawm lub cev,thaum 
nyob rau ntawm chaw ua hauj lwm thiab thaum lub sij hawm so hauj lwm tib si. 
 Kev siv cov ntaub npog ntsej muag kom raug, xam nrog rau lus qhia paub nyob 
rau hauv Xeev California Lub Thawj Fab Saib Xyuas Hauj Lwm txog Kev Noj Qab 
Haus Huv Rau Pej Xeem (California Department of Public Health, CDPH) cov lus 
qhia. 
 Cov ntaub ntawv hais txog cov txiaj ntsig hnub so hauj lwm uas them nyiaj, xam 
nrog rau Txoj Cai Muab Kev Saib Xyuas Rau Cov Tsev Neeg Uas Raug Tus Kab 
Mob Khaus Lauv Nam Vais Lav Xub Thawj (Families First Coronavirus Response 
Act) thiab Tus Thawj Hau Tswj Kav Xeev Tsab Ntawv Txib (Governor’s Executive 
Order) N-51-20 thiab cov txiaj ntsig ntawm cov neeg ua hauj lwm qhov nqi zog 
raws li Tus Thawj Hau Tswj Kav Xeev Tsab Ntawv Txib (Governor’s Executive Order) 
N-62-20 nyob rau lub sij hawm uas pib siv tau Tsab Ntawv Txib ntawd. 
 Cob qhia txhua cov neeg cog lus ua hauj lwm nrog uas tsis nce rau leej twg, cov 
neeg ua hauj lwm xuaj qhaus (ib ntus) los sis raws li tsab ntawv cog lus, thiab cov 
neeg ua hauj lwm pab dawb kom paub txog cov cai no thiab ua kom paub 
tseeb hais tias lawv muaj cov Khoom Siv Pov Thaiv Tus Kheej (Personal Protective 
Equipment, PPE) uas tsim nyog. 
----------------Page (1) Break----------------
Cov Kev Ntsuas (Maj Tab Kas) Tswj Xyuas Tib 
Neeg thiab Kev Kuaj Ntsuas Mob 
 Cov kev kuaj mob txog tus tsos mob thiab/los sis cov kev kuaj xyuas qhov kub 
thiab no hauv nrog cev rau cov neeg ua hauj lwm thiab zej tsoom sawv daws. 
 Txhawb siab rau kom cov neeg ua hauj lwm thiab cov tswv cuab ntawm zej 
tsoom sawv daws uas muaj mob los sis pom muaj cov tsos mob ntawm Tus Kab 
Mob Khaus Viv-19 (COVID-19) tshwm sim yuav tsum nyob twj ywm hauv tsev. 
 Txhawb nqas kev ntxuav tas lis tes thiab siv cov tshuaj ntxuav tes. 
 Ua zoo xav txog kev muab cov hnab looj tes ua ib qho kev pab ntxiv txhawm rau 
ua kev ntxuav tes ua ntu zus los ntawm kev ua cov hauj lwm, xws li kev nqa 
(tsaws) cov khoom uas nquag tuav (chwv) tas li los sis kev ua kev kuaj mob txog 
tus tsos mob. Cov neeg hauj lwm yuav tsum rau cov hnab looj tes thaum tuav 
cov khoom uas tau paug tej kua dej ntawm neeg lub cev. 
 Ceeb toom qhia kom cov neeg qhua yuav tsum nqa ib daim ntaub npog ntsej 
muag. Muab cov ntaub npog ntsej muag rau cov neeg uas tsis nqa ib daim tuaj 
hlo li. 
 Muab daim paib qhia tso rau hauv cov chaw uas qhov muag ntsia pom tseeb 
heev txhawm rau ceeb toom qhia rau zej tsoom sawv daws hais tias lawv yuav 
tsum siv cov ntaub npog ntsej muag, xyaum ua kev nyob kom sib nrug deb 
ntawm lub cev, tsis txhob tuav (chwv) lawv lub ntsej muag, nquag siv xab npum 
ntxuav lawv ob txhais tes tas li yam tsawg li 20 chib (xes nkoos), thiab txhawm rau 
siv tshuaj ntxuav tes tua kab mob. Tsis tas li ntawd, muab cov lus qhia paub no tso 
rau saum cov vas sab (websites) thiab cov ntaub ntawv ntsig txog kev nce qib. 
Cov Txheej Txheem Kev Ua Kom Huv thiab Kev 
Tuab Kab Mob 
 Tus qhov chaws ua muaj kev ncig mu los coob kom huv si.  
 Nquag ntxuav kab mob uas siv tas. 
 Ntxuav thiab tuaj tsuaj rau cov khoom siv ua kes tom qab siv tag txua lwm. 
 Tu ntxuav cov chaw (npoo los sis ntug) uas nyiam tuav tau tas li ntawm cov sij 
hawm ua hauj lwm los sis ntawm cov neeg siv, thaum twg los tau tab sis yuav 
tsum nquag tu tas li. 
 Muab tshuaj ntxuav tes tua kab mob thiab cov ntaub so ua kev ua kev nyiam huv 
tso rau ntawm cov chaw nres tsheb, cov rooj sau ntawv, thiab cov rooj muab kev 
pab. Muab cov tshuaj ntxuav tes tua kab mob ntiag tug rau tag nrho cov neeg 
ua hauj lwm uas pab cov neeg qhua ncaj qha. 
 Ua kom paub tseeb tias cov chaw rau kev ua kev nyiam huv cov khoom siv ua 
tau hauj lwm thiab muaj txaus siv nyob rau txhua lub sij hawm.  
 Tsim kom muaj tshuaj ntxuav tes tua kab mob thiab lwm cov khoom siv rau kev 
nyiam huv txhij rau cov neeg ua hauj lwm tau siv.  
 Siv cov tshuaj uas tau txais kev pom zoo rau siv tiv thaiv Tus Kab Mob Khaus Viv-19 
(COVID-19) uas muaj nyob rau ntawm daim ntawv teev npe uas tau txais kev 
pom zoo los ntawm Lub Chaw Ua Hauj Lwm Saib Xyuas Txog Kev Pov Thaiv 
----------------Page (2) Break----------------
Cheeb Tsam Ib Puag Ncig (Environmental Protection Agency, EPA) thiab cob 
qhia cov neeg ua hauj lwm kom paub txog cov kev phom sij (teeb meem) 
ntawm tshuaj khes mis (chemical), cov lus qhia txog qhov khoom lag luam, cov 
kev cai uas yuav tsum ua kom tau txog ntawm kev ntaus cua tawm mus los, thiab 
Xeev Cal/Lub Chaw Ua Hauj Lwm Tswj Xyuas Kev Nyab Xeeb thiab Kev Noj Qab 
Haus Huv Fab Kev Ua Hauj Lwm (California Occupational Safety and Health 
Administration, Cal/OSHA) cov kev cai uas yuav tsum ua kom tau. Ua raws li Xeev 
California Lub Thawj Fab Saib Xyuas Hauj Lwm txog Kev Noj Qab Haus Huv Rau 
Pej Xeem (California Department of Public Health, CDPH) cov hau kev qhia txog 
kev tu ntxuav kom huv si rau tus neeg kho cov neeg mob hlab ntsws hawb pob. 
 Ua kom paub tseeb hais tias tag nrho cov lab npauv dej muaj kev nyab xeeb rau 
kev siv tom qab kev muab lub chaw ua hauj lwm kaw cia tau ntev lawm txhawm 
rau txo kev pheej hmoo kis tau tus kab mob Legionnaire kom muaj tsawg. 
 Muab lub sij hawm rau cov neeg ua hauj lwm tau siv cov kev xyaum ua kev tu 
ntxuav kom huv si nyob rau lawv cov caij ua hauj lwm. 
 Muab tshuaj ntxuav tes tua kab mob tso kom thoob plaws rau ntawm cov chaw 
txais tos qhua, cov chav lab npias ntawm qhov rooj, cov rooj twv txiaj, cov chaw 
nkag mus rau hauv lub khw noj mov, cov chaw qhib rooj sib tham thiab rooj sab 
laj loj, cov chav lab npias ntawm tus ntaiv hluav taws xob nqa neeg nce mus 
thiab nqis los, cov chav so hauj lwm rau tus neeg ua hauj lwm, cov chaw nyob 
rau ntawm lub moo qhia sij hawm rau tus neeg ua hauj lwm, cov tub, cov chav 
ua yeeb yam, cov chav lab npias ntawm qhov rooj, thiab cov chaw muab kev 
pab cuam rau cov neeg qhua thiab cov neeg ua hauj lwm tau siv. 
 Hloov kho cov teev (xuab moos) ua hauj lwm ntawm lub rooj los sis lub tshuab 
kom haum txhaum rau thiaj li muaj sij hawm txaus rau kev tu ntxuav kom huv si 
tau du lug tas li. 
 Nruab cov khoom siv uas tsis tas siv tes tuav yog hais tias ua tau, xws li cov kos 
poom rau khib nyiab uas tsis pub tuav (chwv) thiab cov nyem (zuaj) kom xab 
npum ntxuav tes tawm los, thiab muab sij hawm kom txaus rau kev ntxuav tes. 
 Txhawb siab rau kom cov neeg qhua siv siv cov npav debit los sis cov npav credit 
cards. 
 Tshuaj ntsuam cov khoom xa thiab siv tag nrho cov kev ntsuas (maj tab kas) kev 
tsuag tshuaj tua kab mob uas tsim nyog thiab ua tau thaum tab tom txais cov 
khoom lag luam. 
 Siv lub tshuab nqus uas muaj lub taub lim HEPA tu ntxuav cov plag tsev kom huv si 
los sis lwm cov hauv kev uas tsis ua rau cov pathogens tawg ya rau saum huav 
sau cua. 
 Nruab rau cov khoom tshiab txhawm rau txhim kho kev lim cua thiab kev ntaus 
cua tawm. 
 
 
 
 
 
 
 
----------------Page (3) Break----------------
Cov Lus Qhia Txog Kev Nyob Kom Sib Nrug Deb 
Ntawm Lub Cev 
 Siv cov kev ntsuas (maj tab kas) txhawm rau ua kom paub tseeb tias txuag tau 
kev nyob kom sib nrug deb ntawm lub cev yam tsawg li rau fij (feet) ntawm cov 
neeg ua hauj lwm thiab cov neeg qhua, uas yog siv cov kev ntsuas (maj tab kas) 
xws li cov phab ntsa tiv thaiv lub cev los sis cov cim uas qhov muag ntsia pom (piv 
txwv li cov cim kos rau ntawm plag tsev, daim ntaub tape muaj tsos, hmoov zeb 
sib, los sis cov paib qhia txhawm rau taw qhia kom paub txog qhov chaw uas cov 
neeg ua hauj lwm yuav tsum sawv tos). 
 Yog hais tias tsis muaj peev xwm txuag tau kev nyob kom sib nrug deb ntawm lub 
cev, siv cov khoom thaiv xws li Plexiglas. 
 Muab daim paib qhia tso rau ntawm cov chaw txhawm rau ceeb toom qhia rau 
cov neeg qhua kom paub txog kev nyob kom sib nrug deb ntawm lub cev, kev 
siv cov ntaub npog ntsej muag kom raug, thiab kev ua kev nyiam huv kom txhais 
tes huv si nyob rau txhua lub cib fim. 
 Txo qhov ntim tau neeg coob tsawg ntawm cov chav rooj sib tham txhawm rau 
ua kom paub tseeb tias txuag tau kev nyob kom sib nrug deb ntawm lub cev. 
 Kaw cov chav so hauj lwm, siv cov khoom thaiv, los sis muab cov rooj zaum (teej 
ib) txav tawm thiab tsis txhob txhawb siab rau kev sib sau nyob ua ke nyob rau 
lub sij hawm so. Tsim kom muaj cov chaw so hauj lwm nyob rau sab nraum zoov 
uas muaj duab ntxoov ntxoo thiab muaj chaw zaum, yog hais tias ua tau. 
 Rov qab kas nuv dua txog cov chaw ua hauj lwm, cov chav rooj sib tham thiab 
lwm yam ntxiv dua tshiab txhawm rau ua kom paub tseeb hais tias muaj peev 
xwm txuag tau kev nyob sib nrug deb yam tsawg li rau fij (feet) ntawm cov neeg. 
 Muab cov ciaj ciam ntau ntxiv hais txog qhov coob tsawg ntawm cov neeg ua 
hauj lwm tso rau ntawm tso rau hauv cov chaw uas tsis muaj huab cua khiav zoo 
txhawm rau ua kom paub tseeb hais tias txuag tau kev nyob sib nrug deb yam 
tsawg li rau fij (feet). 
 Muab cov sij hawm so hauj lwm ntawm tus neeg ua hauj lwm sib txav kom raug 
mus raws li cov cai hais txog qhov nyiaj ua hauj lwm thiab teev (xuab moos), 
txhawm rau ua mus raws li cov qauv ua txheej txheem hais txog kev nyob kom sib 
nrug deb ntawm lub cev.  
 Muab cov chaw haus tshuaj yej (,kas fes), dej, thiab lwm cov chaw noj khoom 
txom ncauj kaw tseg, tshwj tsis yog hais tias cov neeg qhua thiab cov neeg ua 
hauj lwm muaj peev xwm nyem (zuaj) tau yam tsis tas tuav (chwv) lub cev hlo li. 
 Tsim kom muaj ib qho chaw nkag mus rau sab hauv uas tawm qauv meej tseeb 
thiab cais qhov chaw tawm nyias rau nyias txhawm rau pab txuag kom tau kev 
nyob kom sib nrug deb ntawm lub cev yog hais tias ua tau. 
  
----------------Page (4) Break----------------
Cov Lus Qhia Ntau Ntxiv rau Cov Chaw Ua Hauj 
Lwm Sab Nraum Zoov  
 Ua kom paub tseeb hais tias muaj teeb taws hluav taws xob cig txhua lub sij 
hawm txhawm rau txuag kom tau kev nyab xeeb ntawm tus neeg ua hauj lwm 
thiab muaj kev duav roos rau kev soj ntsuam zoo txaus. 
 Siv cov kev ntsuas (maj tab kas) los mus ua kom paub tseeb hais tias muaj kev 
ruaj ntseg rau tus neeg ua hauj lwm, xam nrog rau kev nruab cov khoom thaiv 
uas tiv thaiv kom cov tsheb tsis txhob nkag tau rau sab hauv qhov chaw twv txiaj 
sab nraum zoov. 
 Ua cov kev ua hauj lwm rau hauv ib lub tsev ntaub los sis lwm lub tsev pheeb 
suab uas roos tau duab tshav uas tsis pub kaw ntau dua ob sab, txhawm rau kom 
thiaj li muaj cua nkag khiav mus los zoo txaus. 
 Ua kom paub tseeb hais tias txhua cov khoom thaiv los sis lwm cov khoom tawv 
uas raug siv ua ib qho ciaj ciam tiv thaiv qhov chaw ua si siab tsis tshaj peb fij 
(feet), tsuas yog zam rau cov ntxaij laj kab los sis lwm cov khoom siv uas tuaj 
yeem ua rau cua nkag mus los tau zoo. 
 Muab cov chaw ua hauj lwm sab hauv tsev, cov chaw rau kev yooj yim, thiab 
cov chaw rau kev ua si sab nraum zoov rau cov dej num (hauj lwm los sis kiv cab 
kas) ua si tshem tawm mus rau qhov chaw kom dav li dav tau. Txuag cov dej 
num (hauj lwm los sis kiv cab kas) uas muaj cov kev txhawj xeeb txog kev ruaj 
ntseg, xws li cov tub nyob rau ntawm chaw them nyiaj, cov chaw ua si nyob rau 
sab hauv tsev cia tab sis yuav tsum nruab cov phab ntsa thaiv, txwv tsis txhob 
pub muaj cov neeg qhua coob nyob rau hauv cov chaw ua si nyob rau sab 
hauv tsev nyob rau ib lub sij hawm, thiab ua kom paub tseeb hais tias muaj kev 
nyob kom sib nrug deb ntawm lub cev thiab kev siv cov ntaub npog ntsej muag. 
Ceeb toom qhia rau cov neeg qhua uas tseem tab tom ua cov dej num (hauj 
lwm los sis kiv cab kas) rau sab hauv tsev kom rov qab mus nyob rau ntawm qhov 
chaw rau kev ua si ua nyob rau sab nraum zoov kom sai li sai thaum ua cov dej 
num (hauj lwm los sis kiv cab kas) ntawd tiav tag lawm. 
 Muab cov chaw siv tshuaj ntxuav tes tso rau ntawm tag nrho cov chaw uas muaj 
neeg coob mus los thiab lwm cov chaw uas muaj khias (queueing) thiab kev hais 
daws teeb meem txog cov txiaj ua maum khauv lauv, cov phaib, nyiaj, cov pib, 
thiab lwm yam ntxiv. 
 Thaum cov tswv cuab ntawm zej tsoom sawv daws thiab cov neeg ua hauj lwm 
muab cov khoom cev hla rov qab mus los rau ib ncua sij hawm twg uas ntev loo 
(xws li cov phaib los sis cov txiaj ua maum khauv lauv), yuav tsum ua kom paub 
tseeb hais tias nquag siv tshuaj ntxuav tes tua kab mob kom raug tas li thiab ceeb 
toom qhia rau cov tswv cuab ntawm zej tsoom sawv daws paub txog (cov paib 
qhia thiab/los sis los ntawm kev hais lus) kom tsis txhob tuav (chwv) lawv cov qhov 
muag, qhov ntswg, thiab qhov ncauj. Ua zoo xav txog kev muab hnab looj tes tso 
rau ntawm txhua lub rooj rau cov tswv cuab ntawm zej tsoom sawv daws. Muab 
cov chaw pov khoom vuab tsuab tso rau ntawm txhua qhov chaw uas muaj 
hnab looj tes los sis lwm cov khoom siv. 
 Muab lub sij hawm rau cov kev tig mus los ntawm tus neeg xav phaib los co 
maum khauv lauv kom nws thiaj li muaj caij ntxuav tes tau txhij txhua. 
 Rau cov nkees (games) ntaus phaib uas cov neeg ua si ntawd yuav tau tuav 
(chwv) cov phaib, yam tsawg txhua 4 xuab moos, yuav tsum muab cov phaib 
----------------Page (5) Break----------------
uas siv lawm ntawd pov tseg, ua kev nyiam rau cov phaib, los sis muab cov phaib 
ntawd tshem tawm tsis txhob xav los sis tig lawm kom ntev txog li 7 hnub tso. Rau 
cov nkees (games) ntaus phaib uas cov neeg ua si ntawd tsis tuav (chwv) cov 
phaib ntawd, tom qab tsis pub dhau 12 xuab moos, yuav tsum muab cov phaib 
ntawd pov tseg, ua kev nyiam huv rau, los sis muab cov phaib ntawd tshem 
tawm tsis txhob xav los sis tig lawm kom ntev txog li 7 hnub tso. Tus neeg xav 
phaib los sis co maum khauv lauv thiab cov neeg ntaus phaib, thiab cov TPPPS 
raws li qhov raug cai, yuav tsum siv tshuaj ntxuav tes tua kab mob ua ntej yuav 
pib qhov kev ntaus phaib nyob rau ntawm txhua lub rooj ntaus phaib thiab 
ntxuav tes kiag tam sim ntawd thaum lub sij hawm tag xaj ntaus phaib. 
 Hloov cov txiaj ua maum khauv lauv tshiab rau nyob rau thaum muaj kev tig mus 
los ntawm tus neeg xav phaib los co maum khauv lauv txhua zaus, thiab muab 
cov txiaj ua maum khauv lauv uas siv lawm ntawd ntxuav kom huv si thiab tsuag 
tshuaj tua kab mob rau. 
 Teeb cov rooj, cov rooj zaum (teej ib), cov tshuab, cov rooj twv txiaj, thiab lwm 
yam ntxiv rau hauv cov chaw txais tos qhua sab nraum zoov es kom thiaj li txuag 
tau kev nyob kom sib nrug deb ntawm lub cev yam tsawg li rau fij (feet) rau cov 
neeg qhua thiab cov neeg ua hauj lwm. 
 Txo qhov coob tsawg ntawm cov neeg nyob rau ntawm cov rooj twv txiaj es kom 
cov neeg qhua thiaj li txuag tau kev nyob kom sib nrug deb ntawm lub cev. Tsis 
txhob pub cov neeg saib uas tsis ntaus phaib ntawd tuaj mus rau hauv. 
 Tsis txhob muab zaub mov rau lawv noj rau saum cov rooj twv txiaj. Raws li cov lus 
qhia rau cov khw noj mov, tsuas pub muag cawv tau rau thaum sawv daws yuav 
ua ke haus rau saum ib pluas noj nkaus xwb. Nqa thiab xa cov dej haus uas tsis 
yog dej cawv raws li cov ntaub ntawv auv dawm mus rau cov neeg qhua nyob 
rau ntawm cov rooj twv txiaj. Thaum muab cov dej cawv rau cov neeg qhua 
haus saum cov rooj uas yog cov neeg tuaj ntawm cov yim neeg sib txawv, yuav 
tsum muab cov khoom dej haus tso rau hauv cov taub rau dej cawv haus uas siv 
tag pov tseg. 
 Kaw cov qhov rai kev twv txiaj txhawm rau kom thiaj li sib cais nyob sib nrug deb 
tau yam tsawg li rau fij (feet). Ua zoo xav txog kev qhib cov chaw kom ntau ntxiv 
nyob rau hauv lwm cov chaw txhawm rau ua kom muaj kev nyob kom sib nrug 
deb ntawm lub cev dua qub thiab muab cov chaw rau kev ua kev nyiam huv tso 
rau ntawm lwm cov chaw. 
 Rov qab kas nuv dua cov chaw zaum ntawm cov chaw rau kev sib tw saum 
nruab ntug (satellite wagering facilities) thiab muab cov feem ua tej kem kaw 
tseg. Siv cov khoom thaiv lub cev yog hais tias tsim nyog. 
 Muab cov chaw muab kev pab cuam txhawm rau txhawb nqa kev nyiam huv 
ntawm tus kheej ntawm cov tswv cuab ntawm zej tsoom sawv daws, xam nrog 
rau cov ntaub so, cov kos poom rau khib nyiab uas tsis pub tuav (chwv), xab 
npum ntxuav tes, cov chaw rau kev ntxuav tes kom txaus, tshuaj ntxuav tes tua 
kab mob uas muaj cawv cuaj caum (tsis muaj methanol), cov tshuaj tsuag tua 
kab mob, thiab cov ntaub so uas siv tag pov tseg.   
 
----------------Page (6) Break----------------
