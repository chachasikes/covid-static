---
PDFFormatVersion: 1.7
IsAcroFormPresent: false
IsXFAPresent: false
Title: Real Estate Checklist
Author: 
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20200814165553-07'00'
ModDate: D:20200814165751-07'00'
date_created: Fri Aug 14 2020 16:55:00 GMT-0700
date_modified: Fri Aug 14 2020 16:55:00 GMT-0700
---
 
Pangkalahatang Checklist ng COVID-19 
para sa Mga Transaksyon sa Real Estate 
Hulyo 2, 2020 
Nilalayon ng checklist na ito na matulungan ang mga taong sangkot sa real estate na 
maipatupad ang kanilang plano upang mapigilan ang pagkalat ng COVID-19 sa lugar ng 
trabaho at karagdagan ito sa Patnubay para sa Mga Transaksyon sa Real Estate. Ang checklist 
na ito ay isang buod at naglalaman ng shorthand para sa ilang bahagi ng patnubay; maging 
pamilyar sa patnubay bago gamitin ang checklist na ito. 
Mga Nilalaman ng Nakasulat na Plano na 
Partikular sa Lugar ng Trabaho 
 Ang (mga) taong responsable para sa pagpapatupad sa plano.  
 Isang pagtatasa ng panganib at ang mga hakbang na gagawin upang 
mapigilan ang pagkalat ng virus. 
 Paggamit ng mga pantakip sa mukha, alinsunod sa patnubay ng CDPH. 
 Pagsasanay at komunikasyon sa mga manggagawa at kinatawan ng 
manggagawa tungkol sa plano. 
 Isang proseso upang suriin ang pagsunod at upang idokumento at iwasto ang 
mga kakulangan. 
 Isang proseso upang maimbestigahan ang mga kaso ng COVID, maalertuhan 
ang lokal na departamento ng kalusugan, at kilalanin at ihiwalay ang mga 
nagkaroon ng malapitang pag-kontak sa lugar ng trabaho at nahawaang 
manggagawa. 
 Mga protokol kapag nagkaroon ng biglaang pagkakahawahan sa lugar ng 
trabaho alinsunod sa patnubay ng CDPH. 
 I-update ang plano kung kinakailangan upang mapigilan ang mga 
karagdagang kaso.    
Mga Paksa para sa Pagsasanay sa 
Manggagawa 
 Impormasyon sa COVID-19, pagpigil sa pagkalat, at kung sino ang lalong mahina.  
 Pagsusuri sa sarili sa bahay, kasama ang mga pagsusuri sa temperatura at/o 
sintomas gamit ang mga alituntunin ng CDC. 
 Ang kahalagahan na hindi pumasok sa trabaho kung ang mga manggagawa 
ay may ubo, lagnat, kahirapan sa paghinga, panginginig, pananakit ng 
kalamnan, pananakit ng ulo, pamamaga ng lalamunan, kamakailang 
----------------Page (0) Break----------------
pagkawala ng panlasa o pang-amoy, pagbabara ng ilong o tumutulong sipon, 
pagduruwal o pagsusuka, o pagtatae, o kung sila ay, o ang isang taong 
nakasalamuha nila ay na-diyagnos na may COVID-19.  
 Upang bumalik sa trabaho pagkatapos ng isang diyagnosis ng COVID-19 
pagkatapos lang ng 10 araw mula noong magsimula ang sintomas at 72 oras na 
walang lagnat. 
 Kailan humingi ng medikal na atensyon. 
 Ang kahalagahan ng paghuhugas ng kamay. 
 Ang kahalagahan ng pisikal na pagdistansya, sa parehong oras ng trabaho at 
pagkatapos ng trabaho. 
 Wastong paggamit ng mga telang pantakip sa mukha, kabilang ang 
impormasyon sa patnubay ng CDPH. 
 Impormasyon tungkol sa mga benepisyo ng may bayad na pagliban, kabilang 
ang Families First Coronavirus Response Act at mga benepisyo ng kabayaran ng 
mga manggagawa sa ilalim ng Executive Order N-62-20 ng Gobernador habang 
may bisa ang Order na iyon. 
 Sanayin ang anumang independyenteng kontratista, mga manggagawa na 
pansamantala o naka-kontrata, at mga boluntaryo sa mga patakarang ito at 
matiyak na mayroon silang kinakailangang PPE. 
Mga Indibidwal na Hakbang sa Pagkontrol at 
Pag-screen 
 Mga pagsusuri sa sintomas at/o pagsusuri sa temperatura. 
 Hikayatin ang mga manggagawa na may sakit o nagpapakita ng mga sintomas 
ng COVID-19 na manatili sa bahay. 
 Hikayatin ang madalas na paghuhugas ng kamay at paggamit ng hand sanitizer. 
 Bigyan at tiyaking ginagamit ng mga manggagawa ang mga pantakip sa 
mukha at lahat ng kinakailangang PPE. 
 Magbigay ng mga maitatapon na guwantes sa mga manggagawa bilang 
karagdagan sa madalas na paghuhugas ng kamay para sa mga gawaing gaya 
ng paghahawak ng mga bagay na karaniwang hinahawakan o pagsasagawa 
ng pagsusuri para sa sintomas. 
 Magpaskil ng karatula at makipag-usap sa mga kumpirmasyon ng reservation na 
ang mga kliyente ay dapat gumamit ng mga takip sa mukha, magpatupad ng 
physical distancing, madalas na hugasan ang kanilang mga kamay gamit ang 
sabon, gumamit ng hand sanitizer, at huwag hawakan ang kanilang mukha 
kapag tinitingnan ang isang ari-arian nang personal. 
 Paalalahanan ang mga kliyente na dapat silang gumamit ng mga takip sa 
mukha at ibigay ang mga ito sa sinumang dumating ng walang suot nito. 
 
 
 
 
 
----------------Page (1) Break----------------
Mga Protokol sa Paglilinis at Pagdi-disinfect para 
sa mga Lugar ng Trabaho 
 Magsagawa ng masinsinang paglilinis sa mga lugar na may mataas na trapiko. 
 Madalas na disimpektahin ang mga karaniwang ginagamit na ibabaw. 
 Linisin at i-sanitize ang lahat ng tools at mga pinagsasaluhang kagamitan sa 
pagitan ng bawat paggamit. 
 I-disinfect ang mga kagamitan na dumadaan sa pagitan ng mga manggagawa 
at customer, kabilang ang mga clipboard at mga susi. 
 Lagyan ang mga workplace terminal at mesa ng mga wastong produktong 
pang-disinfect, kabilang ang mga hand sanitizer at wipes, at magbigay ng mga 
personal na hand sanitizer sa lahat ng manggagawa. 
 Magbigay ng panahon para maisagawa ng mga manggagawa ang mga 
kasanayan sa paglilinis habang nasa kanilang mga shift. 
 Tiyaking mananatiling gumagana at naka-stock ang mga pangkalusugan na 
pasilidad sa lahat ng pagkakataon. 
 Magkabit ng mga hands-free na aparato. 
 Hilingin sa mga manggagawa na linisin at i-disinfect ang mga personal na lugar 
ng trabaho at ibigay ang mga kinakailangang produktong panlinis. 
 Baguhin ang oras kung kinakailangan upang mapahintulutan ang masusing 
paglilinis. 
 Linisin ang mga sahig gamit ang vacuum na may HEPA filter o iba pang paraang 
hindi nagkakalat ng mga pathogen sa hangin. 
 Isaalang-alang ang pag-upgrade upang mapahusay ang pag-piltro ng hangin 
at bentilasyon. 
 Gumamit ng mga produktong aprubado para gamitin laban sa COVID-19 na 
nasa listahang aprubado ng Environmental Protection Agency (EPA) at sanayin 
ang mga manggagawa sa mga panganib sa kemikal, mga tagubilin sa 
produkto, mga kahingian sa bentilasyon, at mga kahingian ng Cal/OSHA. Sundin 
ang mga paraan ng paglilinis na mas ligtas para sa hika ng CDPH. 
Mga Protokol sa Paglilinis at Pagdi-disinfect para 
sa Mga Ipinapakitang Ari-arian 
 Magsagawa ng masusing paglilinis at i-disinfect ang mga karaniwang ginagamit 
na ibabaw bago at pagkatapos ng bawat pagpapakita. Linisin ang mga sahig 
gamit ang vacuum na may HEPA filter o iba pang paraang hindi nagkakalat ng 
mga pathogen sa hangin. 
 Sa panahon ng isang pagpapakita, magpapasok ng sariwang hangin mula sa labas. 
 Turuan ang mga empleyado na punasan at i-disinfect ang mga item na 
hinawakan ng mga customer pagkatapos gamitin. 
 Maglaan ng panahon at kabayaran para maisagawa ng mga manggagawa 
ang mga kasanayan sa paglilinis. 
----------------Page (2) Break----------------
 Lagyan ang mga ari-ariang ipinapakita ng mga produkto sa pag-sanitise at 
disinfect para sa mga kamay at ibabaw.  
 Ang lahat ng taong pumapasok sa isang ari-arian ay dapat maghugas ng 
kamay gamit ang sabon at tubig o gumamit agad ng hand sanitizer sa 
pagpasok at bago libutin o inspeksyunin ang ari-arian.  
 Ayusin o baguhin ang mga pagpapakita upang magbigay ng sapat na oras 
para sa tamang paglilinis at pagdi-disinfect.  
Mga Patnubay sa Physical Distancing para sa 
mga Lugar ng Trabaho 
 Magpatupad ng physical distancing na may hindi bababa sa anim na 
talampakan sa pagitan  ng mga manggagawa at customer.  
 Magpatupad ng mga hakbang upang pisikal na paghiwalayin ang mga tao 
nang hindi bababa sa anim na talampakan gamit ang mga pamamaraang 
tulad ng mga pisikal na partisyon o visual na palatandaan (halimbawa, mga 
marka sa sahig, may kulay na tape, o mga karatulang nagsasaad kung saan 
dapat tumayo ang mga manggagawa). 
 Limitahan ang bilang ng mga manggagawa sa opisina sa bawat pagkakataon.  
 Muling i-configure ang mga espasyo ng opisina at bawasan ang kapasidad para 
sa mga conference at meeting room upang tiyaking may anim na talampakang 
pagitan sa mga manggagawa sa mga workspace.  
 Isalit-salit ang mga break ng manggagawa, alinsunod sa mga regulasyon sa 
sahod at oras, upang mapanatili ang mga protokol sa pisikal na pagdistansiya.  
 Magdisenyo ng magkahiwalay na mga ruta para sa pagpasok at paglabas sa mga 
espasyo ng opisina, at lumikha ng mga direksyon sa mga pasilyo at mga daanan. 
 Isara o higpitan ang mga pangkalahatang lugar kung saan malamang na 
magtitipon-tipon at magsalamuha ang mga tauhan. 
 Baguhin ang pagsasaayos, paghigpitan, o isara ang mga silid para magpahinga 
at gumawa ng mga alternatibong espasyo para sa pagpapahinga kung saan 
posible ang pisikal na pagdistansya. 
 Isara ang mga self-service na kape, tubig, at mga meryenda. Magbigay ng mga 
indibidwal na bote ng tubig kung walang ibang naaangkop na mapagkukunan 
ng maiinom na tubig. 
 Maglagay ng mga karatula upang ipaalala sa mga tao ang physical distancing, 
tamang kalinisan ng kamay, at paggamit ng takip sa mukha sa lahat ng 
pagkakataon.  
 Itigil ang hindi kinakailangang paglalakbay at hikayatin ang mga distance 
meeting sa pamamagitan ng telepono at internet. 
 Itigil ang magkakasamang pagbiyahe sa sasakyan at maglakbay nang hiwalay 
para sa mga personal na aktibidad. 
 Atasan ang mga manggagawa na iwasan ang mga pakikipagkamayan at mga 
katulad na pagbati na hindi sumusunod sa physical distance. 
 Iwasan ang paghawak ng mga item tulad ng mga bolpen, papeles, at susi na 
hinawakan ng iba. 
----------------Page (3) Break----------------
 Magsagawa ng mga transaksyon sa real estate sa paraang digital kung posible.   
 Tanggalin ang personal pagsasalamuha ng mga tao para sa paghahatid ng 
mga kalakal sa mga tanggapang pisikal.  
Mga Patnubay sa Physical Distancing para sa 
Mga Ipinakikitang Ari-arian 
 Gumamit ng mga proseso ng pagtatakda ng appointment o digital na proseso 
ng pag-sign-in upang makontrol ang bilang ng tao sa ari-arian.  
 Ipakita ang mga bahay kapag wala roon ang mga nakatira, hangga’t maaari.  
 Gumamit ng virtual na mga paglilibot bilang kapalit ng mga pagpapakita ng ari-
arian hangga't maaari.  
 Buksan ang mga pintuan upang mabawasan ang paghawak ng mga kliyente sa 
mga ibabaw. 
 Ipaalala sa mga kliyente na magpanatili ng physical distancing at iwasan ang 
paghawak sa mga hawakan, switch, pull, atbp.  
 Linisin ang mga ibabaw na maaaring nahawakan bago at sa pagtatapos ng 
mga personal na pagpapakita. 
 Ang lahat ng impormasyon at materyales sa marketing ay dapat maihatid sa 
elektronikong paraan upang maiwasan ang paghawak ng papel.  
 
----------------Page (4) Break----------------
