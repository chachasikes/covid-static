---
PDFFormatVersion: 1.7
IsAcroFormPresent: false
IsXFAPresent: false
Title: Public and Private Passenger Carriers, Transit, and Intercity Passenger Rail Guidance
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20201110104801-08'00'
ModDate: D:20201110124945-08'00'
date_created: Tue Nov 10 2020 10:48:00 GMT-0800
date_modified: Tue Nov 10 2020 10:48:00 GMT-0800
---
1 
 
COVID-19 
ԳՈՐԾԱՐԱՐ 
ՈՒՂԵՑՈՒՅՑ՝ 
Հասարակական եւ 
մասնավոր 
ուղեւորափոխադրու
մներ, տարանցիկ եւ 
միջքաղաքային 
մարդատար 
երկաթուղի    
Հոկտեմբերի 20, 2020թ. 
Այս ուղեցույցը նախատեսված է նահանգի 
տարածքում բացվող բոլոր ոլորտների եւ 
գործունեության տեսակների համար: 
Այնուամենայնիվ, հնարավոր է, որ տեղական 
բուժաշխատողները կիրառեն ավելի խիստ 
կանոններ՝ պայմանավորված տեղական 
համաճարակաբանական իրավիճակով, ուստի 
գործատուները պետք է հաստատեն նաեւ նոր 
բացվող աշխատատեղերի 
համապատասխանությունը տեղական 
քաղաքականություններին։ 
----------------Page (0) Break----------------
ԱԿՆԱՐԿ 
2020 թվականի մարտի 19-ին, Հանրային առողջապահության նահանգային տեսուչը եւ 
Կալիֆորնիայի Հանրային առողջապահության դեպարտամենտի տնօրենը հրաման են 
արձակել, որով պահանջվում է, որ կալիֆորնիացիների մեծ մասը մնա տանը՝ բնակչության 
շրջանում COVID-19-ի տարածումը խաթարելու նպատակով:  
COVID-19-ի ազդեցությունը կալիֆորնիացիների առողջության վրա դեռեւս լիովին հայտնի 
չէ։ Նշված հիվանդությունը կարող է շատ թեթեւից (որոշ մարդիկ ախտանիշ չունեն) 
վերածվել մահվան հանգեցնող ծանր հիվանդության: Որոշ խմբեր, ներառյալ 65 եւ ավելի 
բարձր տարիքի մարդիկ, եւ նրանք, ում մոտ առկա են բժշկական այնպիսի լուրջ խնդիրներ, 
ինչպիսիք են սրտի կամ թոքերի հիվանդությունը կամ շաքարախտը, հոսպիտալացման եւ 
լուրջ բարդացումների ավելի մեծ վտանգի տակ են: Հիվանդության փոխանցումն առավել 
հավանական է այն ժամանակ է, երբ մարդիկ գտնվում են վարակված անձի հետ սերտ 
շփման մեջ կամ վատ օդափոխվող տարածքում, նույնիսկ, եթե այդ մարդը չունի կամ դեռեւս 
չի արտահայտել որեւէ ախտանիշ։ 
Արդյունաբերության կամ մասնագիտական խմբերի կողմից` ներառյալ կրիտիկական 
ենթակառուցվածքների աշխատողների շրջանակը, COVID-19-ի քանակի եւ տեմպերի 
վերաբերյալ ճշգրիտ տեղեկություններ առայժմ հասանելի չեն: Մի շարք աշխատատեղերում 
բազմաթիվ բռնկումներ են եղել, ինչը ցույց է տալիս, որ աշխատողները COVID-19 վարակ 
ձեռք բերելու կամ փոխանցելու վտանգի տակ են: Այսպիսի աշխատատեղերի օրինակներից 
են հիվանդանոցները, երկարաժամկետ խնամքի հաստատությունները, բանտերը, սննդի 
արտադրությունը, պահեստները, մսի վերամշակման գործարանները, ռեստորանները եւ 
մթերային խանութները:  
Քանի որ տանը մնալու որոշումները փոփոխված են, անհրաժեշտ է ձեռնարկել բոլոր 
հնարավոր քայլերը աշխատողների եւ հասարակության անվտանգության ապահովման 
ուղղությամբ:  
Կանխարգելման հիմնական պրակտիկան ներառում է՝ 
✓ ֆիզիկական հեռավորություն առավելագույն հնարավոր չափով,  
✓ աշխատողների (որտեղ շնչառական օրգանների պաշտպանություն չի պահանջվում)  
հաճախորդների/գնորդների կողմից դեմքի ծածկոցների կիրառում, եւ  
✓ ձեռքերի հաճախակի լվացում եւ կանոնավոր մաքրում եւ ախտահանում, 
✓ աշխատողների վերապատրաստում COVID-19 կանխարգելման պլանի այս եւ այլ 
տարրերի վերաբերյալ։ 
Բացի այդ, շատ կարեւոր է աշխատավայրերում հիվանդության նոր դեպքերի 
հայտնաբերման ուղղությամբ համապատասխան գործընթացների իրականացումը եւ դրանց 
հաստատման դեպքում, առողջապահական մարմինների հետ համատեղ, արագ 
միջամտությունը` վարակի տարածումը դադարեցնելու համար:  
ՆՊԱՏԱԿ  
Այս փաստաթուղթը հանդիսանում է ուղեցույց պետական եւ մասնավոր ուղեւորափոխադրողների 
(օրինակ՝ երթուղային բեռնափոխադրումներ իրականացնող ծառայություններ, տաքսիներ եւ 
անկախ օպերատորներ), տարանցման գործակալությունների, Կալիֆորնիա նահանգի 
աջակցությամբ` միջքաղաքային ուղեւորափոխադրումներ իրականացնող երկաթուղային 
----------------Page (1) Break----------------
3 
 
օպերատորների (Capitol Corridor, San Joaquins եւ  Pacific Surfliner) եւ ուղեւորատար նավի 
աշխատանքների համար: Ուղեցույցը կոչված է աշխատողների եւ հաճախորդների համար 
անվտանգ, մաքուր միջավայր ապահովելու: Ձեռնարկություններն այս ոլորտում բաց են բոլոր 
մակարդակներում, եւ պետք է հետեւեն փոփոխություններին ըստ տվյալ ուղեցույցի։ 
Վարչաշրջանի մակարդակի կարգավիճակի մասին վերջին տեղեկությունների համար՝ այցելե՛ք 
Blueprint ավելի անվտանգ տնտեսության համար։ Խնդրում ենք նկատի ունենալ, որ 
առողջապահության տեղամասային բաժանմունքները կարող են ունենալ ավելի խիստ 
չափանիշներ եւ աշխատավայրի վերացման տարբեր պահանջներ։ Գտե՛ք տեղեկատվությունը 
ձեր վարչաշրջանի վերաբերյալ։ 
Այս ուղեցույցը նախատեսված չէ չեղարկելու կամ ուժը կորցրած ճանաչելու աշխատողի 
օրենքով, կանոնակարգերով կամ համատեղ սահմանված որեւէ իրավունք, եւ չի հանդիսանում 
սպառիչ, քանի որ այն չի ներառում առողջության վերաբերյալ վարչաշրջանի հրամաններ, չի 
հանդիսանում գոյություն ունեցող անվտանգության եւ առողջությանն առնչվող կարգավորող 
պահանջների փոխարինող, ինչպես օրինակ՝ Cal/OSHA-ն։1  Բացի այդ, այն նպատակ չունի 
հակասելու երկաթուղային կամ տարանցիկ տրանսպորտային միջոցների կամ օբյեկտների 
նկատմամբ դաշնային կամ պետական պահանջներին: Իրազեկ լինել հանրային առողջության 
ուղեցույցի եւ նահանգային/տեղական հրամանների փոփոխությունների մասին, քանի որ 
COVID-19 իրավիճակը շարունակվում է: Cal/OSHA կայքէջի միջոցով, իր միջանկյալ գլխավոր 
ուղեցույցներում աշխատողներին պաշտպանելու վերաբերյալ ավելի համապարփակ 
ցուցումներ է տալիս: CDC-ն ունի հատուկ ուղեցույցներ տարանցման տնտեսական 
գործունեության համար՝ 
• Տարանցիկ երթուղային օպերատորներ 
• Տարանցիկ երկաթուղային օպերատորներ 
• Տարանցիկ սպասարկման աշխատակիցներ 
• Տարանցիկ կայանի աշխատակիցներ 
• Ուղեւորությունների համօգտագործում, տաքսիների, լիմուզինների եւ վարորդական այլ 
ծառայություններ 
 
Դեմքի ծածկոցների օգտագործման պահանջը 
Հունիսի 18-ին, CDPH-ը հրապարակեց Դեմքի ծածկոցների կիրառման վերաբերյալ ուղեցույց, 
որը լայնորեն պահանջում է դեմքի ծածկոցների օգտագործում ինչպես հասարակության 
անդամների, այնպես էլ աշխատողների համար` բոլոր հասարակական եւ աշխատանքային 
վայրերում, որտեղ առկա է ազդեցության բարձր ռիսկ։ Ուղեցույց-ում կարող եք գտնել 
ամբողջական տեղեկատվությունը, ներառյալ բոլոր պահանջներն ու այս կանոններում արված 
բացառությունները։ 
CDPH-ի ուղեցույցը Դեմքի ծածկոցների կիրառման վերաբերյալ ենթակա է լրացուցիչ 
թարմացումների՝ հիմք ընդունելով COVID-19 վարակի փոխանցման ընթացիկ գիտական 
ըմբռնումը: Ցանկացած վերանայման վերաբերյալ տեղեկատվության համար խնդրում ենք 
այցելել CDPH կայքը։ 
 
----------------Page (2) Break----------------
4 
 
Աշխատավայրին բնորոշ պլան 
• Յուրաքանչյուր վայրում ստեղծել գրավոր, աշխատավայրին բնորոշ COVID-19-ի 
կանխարգելման պլան, իրականացնել բոլոր աշխատանքային ոլորտների եւ բոլոր 
աշխատանքային առաջադրանքների ռիսկերի համապարփակ գնահատում, եւ 
յուրաքանչյուր հաստատությունում նշանակել անձ այս պլանն իրականացնելու 
համար։ 
• Ներառել CDPH-ի դեմքի ծածկոցների վերաբերյալ ուղեցույցն աշխատավայրին 
հատուկ պլանում եւ ընդգրկել բացառություններ գործարկելու 
քաղաքականություն։ 
• Պարզել տեղական առողջապահական վարչության կոնտակտային տվյալներ, 
որտեղ գտնվում է աշխատողների կամ հաճախորդների շրջանում COVID-19-ի 
բռնկումների վերաբերյալ տվյալների հաղորդակցման հաստատությունը։ 
• Վերապատրաստել եւ հաղորդակցել աշխատողների եւ աշխատողների 
ներկայացուցիչների հետ պլանի վերաբերյալ, եւ այն հասանելի դարձնել 
աշխատողներին եւ նրանց ներկայացուցիչներին: 
• Պարբերաբար գնահատել հաստատությունների համապատասխանությունը 
պլանին եւ փաստաթղթին, եւ շտկել հայտնաբերված թերությունները։ 
• Ուսումնասիրել COVID-19-ով պայմանավորված ցանկացած հիվանդություն, եւ 
որոշել, թե արդյոք աշխատանքին առնչվող գործոնները կարող էին նպաստել 
վարակման ռիսկին: Անհրաժեշտության դեպքում թարմացնել պլանը` հետագա 
դեպքերը կանխելու նպատակով։ 
• CDPH ուղենիշների  եւ առողջապահության տեղական բաժանմունքի 
հրամանների կամ կարգադրությունների համաձայն, իրականացնել անհրաժեշտ 
գործընթացներն ու ընթացակարգերը, երբ աշխատավայրում տեղի է ունենում 
բռնկում։ 
• Պարզել վարակակիր աշխատողի սերտ շփման շրջանակը (վեց ոտնաչափ 
հեռավորությամբ 15 կամ ավելի րոպեների ընթացքում) եւ ձեռնարկել քայլեր 
մեկուսացնելու COVID-19 դրական ախտորոշումով աշխատողին(ներին) եւ սերտ 
շփման շրջանակի անձանց։ 
• Գործատուները պարտավորվում են գրավոր ծանուցել բոլոր աշխատողներին, 
ինչպես նաեւ  ենթակապալառու աշխատողների գործատուներին, որոնք կարող 
են ենթակա լինել COVID-19-ով վարակվելու ռիսկին, եւ աշխատավայրում 
հիվանդության օջախի բռնկումների մասին իրազեկել տեղական 
պոլիկլինիկային: AB 685  Օրինագծի ներքո գործատուի պարտականությունների 
վերաբերյալ լրացուցիչ տեղեկություններ ստանալու համար (Գլուխ 84, 2020 
կանոնակարգ) տե՛ս Cal/OSHA-ի կողմից Ուժեղացված հարկադիր կատարման եւ 
գործատուի հաշվետվությունների ներկայացման պահանջներ եւ CDPH 
Գործատուի հարցերը AB 685 վերաբերյալ: 
• Հետեւել ստորեւ բերված ուղենիշներին։ Այս պահանջի չկատարումը կարող է 
հանգեցնել աշխատավայրում հիվանդությունների առաջացմանն, որոնք էլ 
կարող են հանգեցնել գործողությունների ժամանակավոր դադարեցման կամ 
սահմանափակման։ 
----------------Page (3) Break----------------
5 
 
Թեմաներ աշխատողի վերապատրաստման 
համար 
• Տեղեկատվություն COVID-19-ի տարածումը կանխելու վերաբերյալան, ինչպես 
նաեւ այն մարդկանց մասին, ովքեր ծանր հիվանդության կամ մահվան ավելի 
բարձր ռիսկի են ենթարկվում:  
• Տնային պայմաններում սեփական անձի սքրինինգ՝ ներառյալ ջերմաստիճանի եւ 
(կամ) ախտանիշների ստուգումը՝ օգտագործելով CDC ուղենիշները:  
• Աշխատանքի չգալու կարեւորությունը՝ 
o եթե աշխատողն ունի COVID-19-ի ախտանիշներ, ինչպես նկարագրված է 
CDC-ի կողմից, օրինակ՝ ջերմություն կամ սարսուռ, հազ, հեւոց կամ դժվար 
շնչառություն, հոգնածություն, մկանային կամ մարմնի ցավեր, գլխացավ, 
համի կամ հոտի կորուստ, կոկորդի ցավ, քթի փակվածություն կամ 
արտադրություն, սրտխառնոց, փսխում կամ լուծ, ԿԱՄ 
o եթե աշխատողի մոտ աշխտորոշվել է COVID-19 եւ վերջինս դեռ դուրս չի եկել 
մեկուսացումից, ԿԱՄ  
o եթե վերջին 14 օրվա ընթացքում աշխատողը շփում է ունեցել մեկի հետ, ում 
մոտ ախտորոշվել է COVID-19, եւ որը համարվում է պոտենցիալ վարակիչ 
(այսինքն՝ դեռ մեկուսացման մեջ է)։ 
• Աշխատանքի վերադառնալուց հետո աշխատողը ստանում է COVID-19 
ախտորոշումը, միայն CDPH-ի կողմից մշակված աշխատանքի վերադառնալու 
կամ սովորելու վերաբերյալ COVID-19 ախտորոշումից հետո ուղեցույցի  
պայմաններին համապատասխանելու դեպքում: 
• Դիմել բժշկական օգնության, եթե նրանց ախտանիշները դառնում են ծանր, 
ներառյալ կայուն ցավ կամ ճնշման զգացում կրծքավանդակում, շփոթմունք կամ 
կապտավուն շրթունքներ կամ դեմք։ Թարմացումները եւ հետագա 
մանրամասները հասանելի են CDC կայքում։ 
• Օճառով եւ ջրով ձեռքի հաճախակի լվացման կարեւորությունը, ներառյալ լվանալ 
օճառով 20 վարկյան (կամ առնվազն 60% էթանոլ (նախընտրելի) կամ 70% 
իզոպրոպանոլ (եթե ապրանքը պահվում երեխաների համար ոչ հասանելի 
տեղում) պարունակող ձեռքի ախտահանող միջոցի օգտագործումը, երբ 
աշխատողները չեն կարող հասնել լվացարան կամ ձեռքի լվացման վայր, ըստ 
CDC ուղենիշների)։ Երբեք չօգտագործել մեթանոլ պարունակող ձեռքի 
ախտահանիչներ դրանց բարձր թունայնության պատճառով ինչպես երեխաների, 
այնպես էլ մեծահասակների համար: 
• Ֆիզիկական հեռավորության պահպանման կարեւորությունը, ինչպես 
աշխատանքային վայրում, այնպես էլ վայրից դուրս գտնվելու ժամանակ (տե՛ս 
ֆիզիկական հեռավորություն բաժինը ստորեւ): 
• Դեմքի ծածկոցների պատշաճ օգտագործում, այդ թվում՝ 
----------------Page (4) Break----------------
6 
 
o Դեմքի ծածկոցները չեն հանդիսանում անհատական պաշտպանիչ 
սարքավորումներ (personal protective equipment, PPE)։   
o Դեմքի ծածկոցները չեն փոխարինում ֆիզիկական հեռավորության եւ 
ձեռքերի հաճախակի լվացման անհրաժեշտությանը։  
o Դեմքի ծածկոցները պետք է ծածկեն քիթն ու բերանը։ 
o Աշխատողները պետք է լվանան կամ ախտահանեն ձեռքերը դեմքի 
ծածկոցներն օգտագործելուց կամ կարգավորելուց հետո։  
o Խուսափել աչքերին, քթին եւ բերանին դիպչելուց: 
o Դեմքի ծածկոցները չպետք է լինեն համատեղ օգտագործման, եւ 
յուրաքանչյուր օգտագործումից հետո պետք է լվացվեն կամ հեռացվեն։ 
o Ուղեւորների կողմից դեմքի ծածկոցներ կրելու կարեւորությունը եւ դրանք 
չկիրառող ուղեւորների ամրագրումները չեղարկելու՝ օպերատորների 
իրավունքը: 
• CDPH Դեմքի ծածկոցների կիրառման վերաբերյալ ուղեցույցում, պարունակվող 
տեղեկատվություն, որը սահմանում է հանգամանքները, որոնց դեպքում պետք է 
կրել դեմքի ծածկոցները, եւ բացառությունները, ինչպես նաեւ 
քաղաքականությունները, աշխատանքային կանոնակարգերը եւ 
գործելակերպերը, որոնք գործատուն ընդունել է՝ դեմքի ծածկոցների 
օգտագործումն ապահովելու նպատակով։ Վերապատրաստման դասընթացը 
պետք է ներառի նաեւ գործատուի վարած քաղաքականությունը, թե ինչպես 
վարվել այն մարդկանց հետ, ովքեր ազատված են դեմքի ծածկոց կրելուց։ 
• COVID-19-ի կանխարգելման քաղաքականության մեջ պատշաճ կերպով 
պատրաստված ցանկացած անկախ կապալառուի, ժամանակավոր կամ 
պայմանագրային աշխատողներին եւ կամավորների, ինչպես նաեւ 
հաստատության կամավորներին ապահովել անհրաժեշտ պարագաներով եւ 
անհատական պաշտպանիչ սարքավորումներով: Այս պարտականությունները 
ժամանակից շուտ քննարկել ժամանակավոր եւ/կամ պայմանագրային 
աշխատողների հետ: 
• Տեղեկատվություն վճարովի արձակուրդի նպաստների վերաբերյալ, որ 
աշխատողը կարող է իրավունակ լինել ստանալու, ինչը ֆինանսապես ավելի 
կհեշտացնի վերջինիս տանը մնալը։ Տե՛ս լրացուցիչ տեղեկատվություն Covid-19-
ի համար հիվանդության արձակուրդի եւ աշխատողի փոխհատուցման 
աջակցման կառավարության ծրագրերի վերաբերյալ, ներառյալ՝ Ընտանիքների 
համար կորոնավիրուսի առաջին արձագանքման ակտի շրջանակում աշխատողի 
հիվանդության արձակուրդի մասով իրավունքները։  
 
 
----------------Page (5) Break----------------
7 
 
Անհատական հսկողության միջոցառումներ 
եւ զննում 
• Ապահովել ջերմաստիճանի եւ/կամ ախտանիշի ստուգումներ բոլոր 
աշխատողների համար՝ նրանց հերթափոխի սկզբում, եւ բոլոր 
մատակարարիների, կապալառուների կամ այլ աշխատողների, որոնք մուտք են 
գործում հաստատություն: Որքան հնարավոր է խուսափել հպել 
ջերմաստիճանի/ախտանիշի ստուգման սարքը աշխատողներին։  
• Եթե պահանջվում է ինքնազննում տանը, ինչը համապատասխան այլընտրանք է 
այն հաստատությունում ապահովելու համար, համոզվել, որ ստուգումն 
իրականացվել է նախքան աշխատողի տանից դուրս գալը՝ հերթափոխի համար, 
եւ որ նա հետեւում է CDC ուղենիշներին, ինչպես նկարագրված է վերոնշյալ՝ 
«Թեմաներ աշխատողի վերապատրաստման համար» բաժնում։ 
• Այն աշխատողներին, ովքեր հիվանդ են կամ COVID-19-ի ախտանիշներ ունեն, 
խրախուսել տանը մնալ։ 
• Աշխատողները, անհրաժեշտության դեպքում, պետք է տրամադրեն եւ 
ապահովեն աշխատողներին՝ օգտագործել բոլոր անհրաժեշտ պաշտպանիչ 
սարքավորումները, ներառյալ աչքերի պաշտպանություն ու ձեռնոցներ:  
• Աշխատողները պետք է հաշվի առնեն, թե որտեղ կարող է մեկանգամյա 
օգտագործման ձեռնոցների կիրառումը օգտակար լինել ի լրումն ձեռքերի 
հաճախակի լվացման կամ ձեռքերի ախտահանիչ միջոցի օգտագործման, այս 
օրինակներն այն աշխատողների համար են, ովքեր զննում են մյուսների 
ախտանիշները կամ գործածում ընդհանուր օգտագործման իրեր։. 
• Անհատները հիմնարկություն մուտք գործող, սակայն աշխատակից 
չհանդիսացող անձանց թիվը ղեկավարության կողմից պետք է սահմանափակվի 
մինչեւ հիմնական նշանակության դասակարգ եւ նրանք մուտք գործելուց առաջ 
պետք է անցնեն ջերմության եւ/կամ ախտանշանների ստուգում։ 
• Պետական եւ մասնավոր ուղեւորափոխադրողները, տարանցիկ, նավային եւ/կամ 
երկաթուղային գործակալությունները եւ սուբյեկտները պետք է ձեռնարկեն 
ողջամիտ միջոցներ՝ հասարակությանը հիշեցնելու համար, որ նրանք պետք է 
կրեն դեմքի ծածկոցներ (եթե ազատված չեն CDPH-ի Դեմքի ծածկոցների 
կիրառման ուղեցույցով), ֆիզիկական հեռավորություն պահպանեն, իսկ դրա 
պահպանման անհնարինության դեպքում խուսափեն այլ ուղեւորների 
ուղղակիորեն բախվելուց: Նրանք նաեւ պետք է հանրությանը տեղեկացնեն 
ցանկացած նորացված պրակտիկայի եւ հանրությանը սպասարկման 
ժամանակացույցի հաճախականության փոփոխության մասին: Հասարակական 
հաղորդակցության միջոցները կարող են ներառել թվարկվածները (վերը նշված) 
եւ կարող է նաեւ պարունակել տեքստային հաղորդագրությունների կամ 
տարանցման ծրագրերի թարմացումներ: 
• Տաքսիները, համատեղ օգտագործման տրանսպորտային միջոցները,երթուղային 
բեռնափոխադրումներ իրականացնող ծառայություններ, լիմուզինները եւ 
ուղեւորափոխադրող այլ օպերատորները պետք է քայլեր ձեռնարկեն, որպեսզի 
հաճախորդները, ծառայությունից օգտագործելիս, լիարժեք տեղյակ լինեն 
ընկերության վարած նոր քաղաքականությանը եւ ընթացակարգին: Նախքան 
----------------Page (6) Break----------------
8 
 
ուղեւորություն ամրագրելը ուղեւորները պետք է ծանուցված լինեն, որ 
պարտավոր են կրել դեմքի ծածկոց (եթե ազատված չեն CDPH-ի Դեմքի 
ծածկոցների կիրառման ուղեցույցով), եւ որ օպերատորն իրավունք ունի 
չեղարկելու տվյալ ամրագրումը` դրանց բացակայության դեպքում: 
• Հնարավորության դեպքում, տաքսու վարորդների եւ անկախ վարորդներին 
պետք է տրամադրվի դեմքի ծածկոցների պաշար` առանց դրանց ժամանած 
ուղեւորներին տալու նպատակով: 
Օդափոխման, մաքրման եւ ախտահանման 
ընթացակարգեր  
• Հնարավորության դեպքում, տեղակայել բարձր արդյունավետությամբ աշխատող 
դյուրակիր օդամաքրիչներ, արդիականացնել հնարավորինս բարձր 
արդյունավետությամբ օդազտիչներով կառույցը եւ այլ կատարել 
փոփոխություններ՝ տրանսպորտային միջոցներում, գրասենյակներում, 
ընդմիջման սենյակներում եւ այլ փակ տարածքներում արտաքին օդի եւ 
օդափոխության քանակը մեծացնելու համար։ 
• Փակ տարածքների օդի որակի եւ օդափոխության ուղեցույցների թարմացված 
ցուցումների համար պարբերաբար հարկավոր է ստուգել CDPH կայքը: 
• Պարբերաբար կատարել մանրակրկիտ մաքրում տարանցիկ եւ երկաթուղային 
կայարաններում, բարձր երթեեւկություն ունեցող տարածքներում, տարանցիկ եւ 
երկաթուղային տրանսպորտային միջոցներում եւ կանոնավոր հիմքով աշխատող 
ջրային տրանսպորտային միջոցներում, ինչպիսիք են լաստանավերը եւ նավերը: 
Ոլորտները կարող են ներառել ընդմիջման սենյակներ, զուգարանների 
մակերեսներ, ճաշի տարածքներ, մուտքի եւ ելքի տարածքների փոփոխման 
վայրեր` ներառյալ սանդուղքները, շարժասանդուղքները, վերելակների 
վերահսկողությունը եւ այլն: Պարբերաբար ախտահանել հաճախակի 
օգտագործվող մակերեսները` ներառյալ կրպակները, տոմսերի 
սարքավորումները, պտուտակադռնակները, նստարանները, վերելակների 
կոճակները, համակարգի քարտեզները, դռան փականները, զուգարանները, 
ձեռքի լվացման օբյեկտները, սարքավորումների բռնակները, սպասարկման 
սարքավորումները եւ գործիքները: 
• Ուղեւորների փոխադրման համար օգտագործվող բոլոր տրանսպորտային 
միջոցներում իրականացնել հաճախակի հպված մակերեսների ընթացիկ 
մաքրում եւ ախտահանում`առանց սահմանափակության ներառելով 
նստատեղերը, բազկաթոռները, դռան բռնակները, ամրագոտիների բռնակները, 
լույսի եւ օդի կարգավորիչները, պատերը եւ պատուհանները, բռնակներ բռնելով, 
ձգվող եւ սեղմվող բռնակները եւ ուղեւորների կողմից սեղմվող դադարի 
կոճակները: 
• Մաքրել տաքսու վարորդների մեքենաների ամբողջ տարածքը հերթափոխերի 
կամ օգտատերերի փոփոխության միջանկյալ ժամանակահատվածում` կախված, 
թե դրանցից որն է ավելի հաճախակի իրականացվում: Աշխատողներին 
հատկացնել ժամանակ իրենց հերթափոխի ընթացքում՝ մաքրում 
իրականացնելու համար։ Մաքրման գործողությունները պետք է հանձնարարվեն 
աշխատանքային ժամերին, որպես աշխատողների աշխատանքային 
պարտականությունների մաս։ 
----------------Page (7) Break----------------
9 
 
• Անվասայլակ կամ այլ շարժական սարք օգտագործող, օպերատորների 
օգնության կարիքն ունեցող ուղեւորներին օժանդակելիս` օպերատորները պետք 
է ախտահանեն ձեռքերը` փոխազդեցությունից առաջ եւ հետո:  
• Ինչքան հնարավոր է խուսափել հեռախոսների այլ գրասենյակային 
պարագաների կամ սարքավորումների համատեղ օգտագործումից։ Երբեք 
համատեղ չօգտագործել անհատական պաշտպանիչ սարքավորումները 
(personal protective equipment, PPE)։ 
• Ախտահանիչ քիմիական նյութերը ընտրելիս, օգտագործեք COVID-19-ի դեմ 
հաստատված արտադրանքը նշված՝ Շրջակա միջավայրի պահպանության 
գործակալության (EPA) կողմից հաստատված ցանկում եւ հետեւեն արտադրանքի 
օգտագործման ցուցումներին։ Օգտագործել ախտահանիչներ, պիտակավորված՝ 
որպես արդյունավետ միջոց ի դեմս առաջացող վիրուսային պաթոգենների, նոսր 
կենցաղային սպիտակեցնող լուծույթներ (5 ճաշի գդալ մեկ գալոն ջրի համար), 
կամ ալկոհոլային լուծույթներ առնվազն 70% ալկոհոլի պարունակությամբ, որոնք 
համապատասխան են տվյալ մակերեսին։ Աշխատողներին տրամադրել 
դասընթացներ քիմիական վտանգների, արտադրողի ցուցումների, 
օդափոխության պահանջների, եւ Cal/OSHA պահանջների վերաբերյալ՝ 
անվտանգ օգտագործման նպատակով։ Մաքրող կամ ախտահանող միջոցներ 
օգտագործող աշխատողները պետք է հագնեն ձեռնոցներ եւ այլ պաշտպանիչ 
սարքավորումներ, ինչպես դա պահանջվում է արտադրանքի ցուցումներով: 
Հետամուտ լինել հանրային առողջապահության Կալիֆորնիայի 
դեպարտամենտի կողմից առաջարկվող մաքրման անշնչարգել մեթոդներին եւ 
ապահովել պատշաճ օդափոխությանը։ 
• Լեգիոնելլեզի եւ ջրի հետ կապված այլ հիվանդությունների ռիսկը նվազագույնի 
հասցնելու համար, քայլեր ձեռնարկել` համոզվելու համար, որ ջրային բոլոր 
համակարգերը եւ տարատեսակները (օրինակ՝ խմելու ցայտաղբյուրները) 
անվտանգ են օգտագործման համար` հաստատության երկարատեւ 
դադարեցումից հետո: 
• Վերազինել կայարանները, տարանցիկ եւ երկաթուղային գրասենյակները, 
տարանցիկ եւ երկաթուղային տրանսպորտային միջոցները, ուղիղ 
տրանսպորտային միջոցները համապատասխան սանիտարական 
պարագաներով` ներառյալ ձեռքի մաքրման միջոցներ եւ ախտահանող 
անձեռոցիկներ եւ ձեռքի անհատական սանիտարական միջոցներ տրամադրել 
առաջնագծի ողջ անձնակազմին (օրինակ՝ օպերատորներին եւ վարորդներին): 
• Համոզվել, որ սանիտարական հաստատությունները միշտ մնում են գործող եւ 
պահեստավորված եւ անհրաժեշտության դեպքում տրամադրում են լրացուցիչ 
օճառ, թղթե սրբիչներ եւ ձեռքի ախտահանիչ միջոցներ:  
• Հնարավորության դեպքում, չմաքրել հատակներն ավելով կամ այլ մեթոդներով, 
որոնք կարող են ցրել պաթոգենները օդի մեջ, եթե այդ տարածքում գտնվողները 
չունեն համապատասխան անհատական պաշտպանիչ սարքավորումներ: 
Հնարավորության դեպքում օգտագործե՛ք HEPA զտիչով վակուում։ 
 
----------------Page (8) Break----------------
10 
 
Ֆիզիկական հեռավորության պահպանման 
ուղենիշներ 
• ԶԳՈՒՇԱՑՈՒՄ. միայն ֆիզիկական հեռավորության պահպանումը ոչ բավարար 
է COVID-19-ի փոխանցման կանխարգելման համար։  
• Նվազեցնել տարանցման եւ երկաթուղային տրանսպորտային միջոցների եւ 
նավերի առավելագույն զբաղվածությունը` ֆիզիկական հեռավորությանը 
պահպանմանն նպաստելու համար: Հանել կամ միմյանցից հեռացնել 
նստատեղերը՝ ֆիզիկական հեռավորության պահպանումը ապահովելու համար 
կամ գունավոր ժապավենով նշլել օգտագործման համար նախատեսված 
նստատեղերը եւ արգելափակել այն նստատեղերը, որոնք չպետք է օգտագործվեն 
ուղեւորների կողմից: Հնարավորության դեպքում օգտագործել լրացուցիչ 
ավտոբուսներ կամ տարանցիկ տրանսպորտային միջոցներ՝ զբաղված գծերում 
հավելյալ հզորությունը ապահովելու եւ ուղեւորների ֆիզիկական 
հեռավորությունն ապահովելու համար: 
• Իրականացնել միջոցառումներ տարանցիկ եւ երկաթուղային օպերատորների եւ 
ուղեւորների միջեւ առնվազն վեց ոտնաչափ ֆիզիկական հեռավորությունն 
ապահովելու ուղղությամբ: Սա կարող է ներառել ֆիզիկական միջնապատերի 
կամ տեսողական ցուցանակների օգտագործում (օր.՝ հատակի գծանշաններ, 
գունավոր ժապավեն, ուղեւորի նստատեղերի օգտագործման դադարեցում կամ 
ուղեւորների համար նշաններ, որոնք ցույց են տալիս թե որտեղ չի թույլատրվում 
նստել կամ կանգնել ավտոբուսի օպերատորի մոտ: Եթե նստատեղերը հանվել են 
շահագործումից, ապա չմոռանալ հաշմանդամություն ունեցող անձանց համար 
նախատեսված նստատեղերին ներկայացվող նվազագույն պահանջների 
ապահովման մասին: 
• Հասարակական տարանցիկ տրանսպորտային միջոցներում, օրինակ` 
քաղաքային ավտոբուսներում, օպերատորից վեց ոտնաչափ հեռավորության 
վրա գտնվող տեղերը պետք է արգելափակվեն եւ անհասանելի լինեն 
ուղեւորներին, եթե դա չի ազդում հաշմանդամություն ունեցող անձանց 
նստատեղերի պահանջների վրա: Օպերատորները հնարավորություն կունենան 
ուղեւորներին խնդրելու նրանցից վեց ոտնաչափ հեռավորույթան վրա կանգնել 
կամ նստել: Հնարավորության դեպքում, տարանցիկ եւ երկաթուղային 
տրանսպորտային միջոցներում տեղադրել պլեքսի ապակուց կամ 
համապատասխան այլ պատնեշներ`օպերատորների եւ ուղեւորների միջեւ 
փոխազդեցությունը նվազագույնի հասցնելու համար:  
• Հաշվի առնել այն աշխատողներին, ովքեր հայցում են փոփոխված 
պարտականությունների այնպիսի տարբերակներ, որոնք նվազագույնի են 
հասցնում իրենց կապը հաճախորդների եւ այլ աշխատողների հետ (օրինակ՝ 
վարչական կարիքների կառավարումը հեռահաղորդակցման միջոցով): 
• Կարգավորել աշխատողի ընդմիջումները, աշխատավարձի եւ ժամի 
կանոնակարգերի համաձայն՝ պահպանելու ֆիզիկական հեռավորության 
վերաբերյալ ընթացակարգերը։  
----------------Page (9) Break----------------
11 
 
• Համոզվեք, որ աշխատողները կարող են պահպանել ֆիզիկական 
հեռավորությունը հանգստի սենյակներում՝ օգտագործելով պատնեշներ, 
ավելացնելով հեռավորությունը աշխատողների  սեղանների/աթոռների միջեւ եւ 
այլն: Հնարավորության դեպքում ստեղծել բացօթյա ընդմիջման տարածքներ` 
ստվերային ծածկոցներով եւ նստատեղերով, որոնք ապահովում են ֆիզիկական 
հեռավորությունը: Աշխատողներին հետ պահել ընդմիջումների ժամանակ 
հավաքվելուց եւ ապահովել, որպեսզի վերջիններս առանց երեսը ծածկելու 
չուտեն կամ չխմեն, պահպանելով միմյանցից վեց ոտնաչափ հեռավորություն: 
• Սահմանել աշխատակիցների թվի հավելյալ սահմանափակումներ փակ 
տարածքներում՝ ապահովելու վեց ոտնաչափ հեռավորության պահպանումը՝ 
վարակի տարածումը կանխարգելելու համար։ 
• Ուղեւորներից պահանջել տոմսեր ձեռք բերել եւ տարանցիկ ու երկաթուղային 
քարտերը լիցքավորել առցանց` կայարանում սարքավորումների օգտագործման 
անհրաժեշտությունը նվազագույնի հասցնելու համար։ 
• Մշակել ուղեւորի մուտքի եւ ելքի պլան` տարանցիկ տրանսպորտային միջոցի 
մուտքի եւ ելքի ընթացքում ֆիզիկական շփումն ու մարդաշատությունը 
նվազագույնի հասցնելու համար: 
• Ջրային տրանսպորտային միջոցով, օրինակ` նավով կամ լաստանավով 
ճանապարհորդելիս խնդրել ուղեւորներին, եթե խմբով են ճամփորդում, 
ներկայանալ անձնակազմի անդամներից որեւէ մեկին` հնարավորության 
դեպքում: Անձնակազմը կօգնի ուղեւորներին փոքր` ֆիզիկական 
հեռավորությունը պահպանող խմբերով նավ բարձրանալ եւ իջնել: 
• Հետեւել այն երթուղիներին, որոնց վրա ֆիզիկական հեռավորության 
պահպանումը մարտահրավեր է` ուղեւորափոխադրումների հետեւանքով: 
Կարգավորել ավտոբուսի կամ տարանցիկ երթուղիները եւ ժամանակացույցը` 
հաշվի առնելով զբաղված երթուղիների գագաթնակետային ժամերին լրացուցիչ 
ավտոբուսների, գնացքների եւ այլ տարանցիկ փոխադրամիջոցների 
անհրաժեշտությունը: 
 
 
 
 
----------------Page (10) Break----------------
12 
Լրացուցիչ նկատառումներ 
ուղեւորափոխադրողների համար (տաքսի, 
համատեղ օգտագործման տրանսորտային 
միջոցներ, երթուղային բեռնափոխադրումներ 
իրականացնող ծառայություններ, 
լիմուզիններ եւ այլն) 
•Ճանապարհորդական փոխանակման ընկերությունների կողմից
առաջարկվող համակցված ուղեւորությունները, որոնք ներառում են նույն
ուղղությամբ ճանապարհորդող տարբեր անձանց  ավտոբուսի տրամադրում,
պետք է դադարեցվեն, քանի դեռ դրանց վերսկսման մասին հանրային
առողջության հետագա ցուցումներ չեն տրվել:
•Տաքսիների, համատեղ օգտագործման տրանսպորտային միջոցների
օպերատորները եւ մասնավոր տարանցիկ ընկերությունները պետք է մշակեն
գործընթաց, որը թույլ կտա ինչպես վարորդներին, այնպես էլ ուղեւորներին չեղյալ
հայտարարել տոմսերը, եթե մյուս կողմը չի կրում դեմքի ծածկոց: Այս
քաղաքականության մասին պետք է հաղորդվի ուղեւորներին՝ նախքան
ճանապարհորդության սկիզբը։
•Վարորդներին տրամադրել բավարար քանակությամբ նյութեր, որոնք
անհրաժեշտ են մեքենայի հաճախակի շոշափվող մակերեսները մաքրելու եւ
ախտահանելու համար: Վարորդներն իրենց մեքենաներում պետք է ունենան
մաքրող եւ ախտահանող սփրեյ եւ/կամ մեկանգամյա օգտագործման
անձեռոցիկներ: Վարորդները պետք է հետեւեն արտադրողի ցուցումներին`
տրանսպորտային միջոցների պատշաճ մաքրման եւ ախտահանման համար`
ներառյալ մակերեսի համար համապատասխան մաքրման մեթոդների
օգտագործումը: Վարորդները պետք է տեղեկացված լինեն արտադրանքի(ների)
վտանգի եւ անհրաժեշտ պաշտպանիչ միջոցառումների մասին: Ապահովել
համապատասխան օդափոխություն տրանսպորտային միջոցները
մաքրելիս/ախտահանելիս: Ղեկանիվը, փոխանցումատուփի բռնակը,
ազդանշանային լծակները եւ մեքենայի այլ` հաճախակի օգտագործվող մասերը
պետք է պարբերաբար մաքրվեն եւ ախտահանվեն: Մեքենայում նախատեսել
ակոսավոր աղբամաններ` ախտահանման անձեռոցիկները եւ այլ պարագաները
պատշաճ կերպով հեռացնելու համար:
•Տրասպորտային միջոցներում ուղեւորների կողմից հաճախակի օգտագործվող
հատվածները պետք է պարբերաբար մաքրվեն եւ ախտահանվեն` յուրաքանչյուր
հերթափոխի սկզբում եւ վերջում, ինչպես նաեւ ուղեւորների
տեղափոխությունների միջանկյալ ժամանակատվածում: Սա ներառում է դռան
շրջանակ, բռնակներ, պատուհաններ, ամրագոտիներ եւ բեռնախցիկի փական:
Աշխատողներին մաքրման համար ժամանակ տրամադրել`
ուղեւորափոխադրումների միջեւ: Եթե մաքրումը հանձնարարվում է կոնկրետ
վարորդին, ապա վերջինիս հարկավոր է փոխհատուցեն դրա համար:
----------------Page (11) Break----------------
13 
 
• Մտածել առջեւի եւ հետեւի նստատեղերի միջեւ անթափանց պատնեշի 
տեղադրման մասին: 
• Վարորդները պետք է հաշվի առնեն նաեւ, որ կարող են ուղեւորներին խնդրել, 
հնարավորության դեպքում պահել իրենց սեփական անձնական պայուսակները 
եւ այլ իրերը տրանսպորտ բարձրանալիս եւ իջնելիս: Նման ծառայություններ 
մատուցելու դեպքում հայցել, որ ուղեւորները պահպանեն առնվազն վեց 
ոտնաչափ հեռավորություն: Ուղեւորի իրերին դիպչելուց հետո վարորդները 
պետք է օգտագործեն ձեռքի ախտահանման միջոց: 
• Ուղեւորները պետք է նստեն հետեւի նստատեղին` առավելագույնի հասցնելով 
ուղեւորի եւ վարորդի միջեւ ընկած տարածությունը: Համատեղ օգտագործման 
տրանսպորտային միջոցների ծրագրերը պետք է ուղեւորներին հիշեցնեն այս 
նորացված պահանջի եւ առկա նստատեղերի քանակի մասին, երբ վերջիններս 
տրանսպորտային միջոցի համար հայց են ներկայացնում էլեկտրոնային փոստի, 
տեքստային հաղորդագրությունների կամ հաղորդակցման այլ միջոցների 
օգնությամբ:  
• Համատեղ օգտագործման տրանսպորտային միջոցների եւ տաքսիների 
ծրագրերն ու օպերատորները պետք է հիշեցնեն ուղեւորներին՝ դեմքի 
ծախկոցներ կրելու մասին եւ տեղեկացնեն, որ ուղեւորությունը կարող է 
չեղարկվել, դրանց բացակայության պարագայում: 
• Խուսափել տրանսպորտային միջոցների օդափոխության համար շրջադարձային 
օդային տարբերակի օգտագործումից. ուղեւորափոխադրումների ժամանակ, 
հնարավորության դեպքում օգտագործել տրանսպորտային միջոցի 
օդափոխիչները` արտաքին օդը ներս բերելու համար եւ/կամ իջեցնել 
տրանսպորտային միջոցի պատուհանները: 
 
 
 
 
 
 
1Խոցելի բնակչության համար անհրաժեշտ է հաշվի առնել լրացուցիչ պահանջներ։ Պետական եւ 
մասնավոր ուղեւորափոխադրողները, տարանցիկ գործակալությունները եւ միջքաղաքային 
ուղեւորափոխադրումների երկաթուղային օպերատորները պետք է համապատասխանի Cal/OSHA 
բոլոր չափորոշիչներին եւ պատրաստ լինի հետեւելու իրենց ուղեցույցին, ինչպես նաեւ 
հիվանդությունների վերահսկման եւ կանխարգելման կենտրոնների (CDC) եւ Հանրային 
առողջապահության Կալիֆորնիայի դեպարտամենտի (CDPH) ուղեցույցին։ Բացի այդ, այդ 
սուբյեկտները պետք է պատրաստ լինեն փոփոխել իրենց գործողությունները, քանի որ այդ 
ուղենիշները փոխվում են: 
----------------Page (12) Break----------------
