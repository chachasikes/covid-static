---
PDFFormatVersion: 1.6
IsAcroFormPresent: false
IsXFAPresent: false
Title: Manufacturing
Author: Kaina Pereira
Producer: AbleDocs Inc.
CreationDate: D:20200717195216-04'00'
ModDate: D:20200806112602-07'00'
date_created: Fri Jul 17 2020 19:52:00 GMT-0700
date_modified: Fri Jul 17 2020 19:52:00 GMT-0700
---
GABAY NG 
INDUSTRIYA 
PARA SA 
COVID-19: 
Pagmamanupaktura 
Hulyo 29, 2020 
covid19.ca.gov 
----------------Page (0) Break----------------
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado 
at Direktor ng Departamento ng Pampublikong Kalusugan ng California ng utos na 
nag-aatas sa karamihan sa mga taga-California na manatili sa bahay upang pigilan 
ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (walang 
sintomas ang ilang tao) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong 
gulang o pataas at ang may dati nang malulubhang medikal na kondisyon, tulad ng 
sakit sa puso o sakit sa baga o diabetes, ay may mas malaking pagkakataong ma-
ospital at magkaroon ng malulubhang komplikasyon. Pinakamalaki ang posibilidad ng 
paghawa kapag ang mga tao ay may malapitang pakikipag-ugnayan o nasa lugar 
na hindi maayos ang bentilasyon na may kasamang nahawaan na tao, kahit na 
walang anumang sintomas o hindi pa nagkakaroon ng mga sintomas ang taong iyon. 
Sa ngayon, walang tumpak na impormasyon tungkol sa bilang at mga rate ng 
COVID-19 ayon sa industriya o mga grupo ng trabaho, kabilang ang mga 
napakahalagang manggagawa sa imprastraktura. Nagkaroon ng maraming 
paglaganap sa iba't ibang lugar ng trabaho, na nagpapahiwatig na nasa 
panganib na makakuha o makapagpasa ng COVID-19 ang mga manggagawa. 
Kasama sa mga halimbawa ng mga lugar ng trabaho na ito ang mga ospital, 
pasilidad ng pangmatagalang pangangalaga, kulungan, produksyon ng pagkain, 
warehouse, planta sa pagproseso ng karne, at grocery store. 
Habang nagbabago ang mga utos na manatili sa bahay, napakahalagang gawin 
ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible, 
✓ paggamit ng mga takip sa mukha ng mga manggagawa (kung 
saan hindi kinakailangan ang proteksyon sa paghinga) at mga 
customer/kliyente, 
✓ madalas na paghuhugas ng kamay at regular na paglilinis at pagdidis-impekta, 
✓ pagsasanay ng mga manggagawa sa mga nabanggit at iba pang 
bahagi ng plano sa pag-iwas sa COVID-19. 
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan 
sa mga awtoridad sa kalusugan ng publiko upang mahinto ang pagkalat ng virus. 
 
 
----------------Page (1) Break----------------
LAYUNIN 
Ang dokumentong ito ay nagbibigay ng gabay para sa industriya ng 
pagmamanupaktura upang suportahan ang pagkakaroon ng ligtas at malinis na 
kapaligiran para sa mga manggagawa. Ang gabay ay hindi inilaan upang bawiin o 
tanggalin ang anumang mga karapatan ng manggagawa, alinman sa batas, 
regulasyon o sama-samang kasunduan, at hindi kumpleto, dahil hindi kasama rito 
ang mga atas sa kalusugan ng county, ni hindi rin ito kapalit para sa anumang 
umiiral na mga kinakailangan sa regulasyon na may kaugnayan sa kaligtasan at 
kalusugan tulad ng mga yaong sa Cal/OSHA. 1Manatiling impormado sa mga 
pagbabago sa gabay sa pampublikong kalusugan at mga pang-estado/lokal na 
atas, habang nagpapatuloy ang sitwasyon ng COVID-19. Ang Cal/OSHA ay may 
karagdagang gabay sa kaligtasan at kalusugan sa kanilang webpage na Mga 
Pangkalahatang Patnubay ng Cal/OSHA sa Pagprotekta sa mga Manggagawa 
laban sa COVID-19. May karagdagang impormasyon ang CDC sa kanilang gabay 
para sa mga negosyo at employer. 
Kinakailangang Paggamit ng mga Takip sa Mukha 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad.  
Dapat magsuot ng mga takip sa mukha ang mga nasa California kapag 
nagtatrabaho sila, sa lugar ng trabaho man o sa labas ng site, kapag: 
•Personal na nakikipag-ugnayan sa sinumang miyembro ng publiko;
•Nagtatrabaho sa anumang espasyong binisita ng mga miyembro ng publiko,
mayroon mang sinumang mula sa publiko na naroroon sa oras na iyon o wala;
•Nagtatrabaho sa anumang espasyo kung saan naghahanda o nagbabalot
ng pagkain para ibenta o ipamahagi sa iba;
•Nagtatrabaho o naglalakad sa mga common area, tulad ng mga pasilyo,
hagdanan, elevator, at paradahan;
•Nasa anumang silid o kulob na lugar kung saan mayroong iba pang tao
(maliban sa mga miyembro ng sariling sambahayan o tirahan) kapag hindi
maaaring pisikal na makalayo;
•Nagmamaneho o nagpapatakbo ng anumang pampublikong transportasyon
o paratransit na sasakyan, taxi, o sasakyan para sa pribadong serbisyo ng
kotse o ride-sharing kapag may mga pasahero. Kapag walang pasahero,
mariing inirerekomenda ang mga takip sa mukha.
Makikita sa gabay ang kumpletong mga detalye, kasama ang lahat ng 
kinakailangan at pagbubukod sa mga patakarang ito. Mariing hinihikayat ang mga 
----------------Page (2) Break----------------
takip sa mukha sa iba pang pagkakataon, at maaaring magpatupad ang mga 
employer ng mga karagdagang kinakailangan sa takip sa mukha sa pagtupad ng 
kanilang obligasyong magbigay ng ligtas at malusog na lugar ng trabaho. 
Nararapat na mabigyan ng mga employer ang mga manggagawa ng mga takip 
sa mukha o ibalik sa mga manggagawa ang gastos para sa makatuwirang bayad 
sa pagkuha ng mga ito.
Ang mga employer ay dapat bumuo ng patakaran sa akomodasyon para sa 
sinumang manggagawa na nakakatugon sa isa sa mga pagbubukod sa pagsusuot 
ng takip sa mukha. Kung ang isang manggagawa na dapat ay kinakailangang 
magsuot ng takip sa mukha dahil sa madalas na pakikipag-ugnayan sa iba ay hindi 
maaaring magsuot ng takip sa mukha dahil sa kondisyong medikal, dapat siyang 
bigyan ng hindi mahirap gamiting kahalili, tulad ng face shield na may drape na 
nakalaylay sa ilalim, kung posible, at kung maaari itong gawin sa kabila ng 
kondisyong medikal. 
Dapat alam ng mga negosyong bukas sa publiko ang mga pagbubukod sa 
pagsusuot ng mga takip sa mukha na nasa Gabay sa Takip sa Mukha ng CDPH at 
hindi sila maaaring magbukod ng sinumang miyembro ng publiko para sa hindi 
pagsusuot ng takip sa mukha kung sumusunod siya sa gabay. Kakailanganin bumuo 
ang mga negosyo ng mga patakaran para sa pangangasiwa ng mga pagbubukod 
na ito sa pagitan ng mga customer, kliyente, bisita, at manggagawa.
----------------Page (3) Break----------------
                                                                                                 
 
Planong Partikular sa Lugar ng Trabaho 
• Magtatag ng plano sa pag-iwas sa COVID-19 na nakasulat at 
partikular sa lugar ng trabaho sa bawat pasilidad, magsagawa ng 
komprehensibong pagtatasa ng panganib sa lahat ng lugar ng 
trabaho at gawain sa trabaho, at magtalaga ng tao sa bawat 
pasilidad upang maipatupad ang plano. 
• Isama ang Patnubay sa Takip sa Mukha ng CDPH. 
• Alamin ang impormasyon sa pakikipag-ugnayan para sa lokal na 
kagawaran ng kalusugan kung saan matatagpuan ang pasilidad para 
sa pagbibigay ng impormasyon tungkol sa mga paglaganap ng 
COVID-19 sa mga manggagawa. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa 
mga manggagawa at kanilang mga kinatawan. 
• Regular na suriin ang lugar ng trabaho para sa pagsunod sa plano at 
idokumento at iwasto ang mga matutukoy na pagkukulang. 
• Siyasatin ang anumang kaso ng COVID-19 at alamin kung may 
anumang salik na may kaugnayan sa trabaho na maaaring 
nakatulong sa pagkakaroon ng sakit. I-update ang plano kung 
kinakailangan upang makaiwas sa higit pang kaso. 
• Ipatupad ang mga kinakailangang proseso at protocol kapag may 
paglaganap sa isang lugar ng trabaho, alinsunod sa Mga patnubay 
ng CDPH. 
• Tukuyin ang mga malapitan na pakikipag-ugnayan (nasa loob ng 
anim na talampakan sa loob ng 15 minuto o mas matagal pa) ng 
isang nahawaang manggagawa at gumawa ng mga hakbang 
upang ibukod ang (mga) manggagawang nagpositibo sa COVID-19 
at mga malapitan na nakaugnayan. 
• Sumunod sa mga patnubay sa ibaba. Kapag hindi ito nagawa, 
maaaring may mga magkasakit sa lugar ng trabaho na maaaring 
maging sanhi ng pansamantalang pagsasara o pagiging limitado ng 
pagpapatakbo. 
 
 
 
----------------Page (4) Break----------------
                                                                                                 
Mga Paksa para sa Pagsasanay sa Manggagawa 
• Impormasyon tungkol sa COVID-19, kung paano pigilan ang pagkalat 
nito, at kung aling mga dati nang kondisyon sa kalusugan ang 
posibleng dahilan upang mas madaling mahawa ng virus ang mga 
indibidwal. 
• Pag-screen sa sarili sa bahay, kasama ang pagsusuri ng temperatura 
at/o sintomas gamit ang Mga patnubay ng CDC. 
• Ang kahalagahan ng hindi pagpasok sa trabaho: 
o Kung may mga sintomas ng COVID-19 ang isang manggagawa 
gaya ng inilarawan ng CDC, tulad ng lagnat o panginginig, pag-
ubo, pagiging hirap sa paghinga, pagkapagod, pananakit ng 
kalamnan o katawan, pananakit ng ulo, bagong pagkawala ng 
panlasa o pang-amoy, namamagang lalamunan, baradong ilong 
o tumutulong sipon, pagduruwal, pagsusuka, o pagtatae, O 
o Kung na-diagnose na may COVID-19 ang isang manggagawa at 
hindi pa siya pinapalabas sa isolation, O 
o Kung, sa loob ng nakalipas na 14 na araw, nakisalamuha ang 
isang manggagawa sa isang taong na-diagnose na may COVID-
19 at itinuturing siyang potensyal na makakahawa (ibig sabihin, 
nasa isolation pa rin). 
• Bumalik sa trabaho pagkatapos makatanggap ang manggagawa ng 
diagnosis na may COVID-19 kung 10 araw na ang lumipas mula noong 
unang lumabas ang mga sintomas, maayos na ang kanilang mga 
sintomas, at hindi nilagnat ang manggagawa sa loob ng nakalipas na 
72 oras (nang hindi gumagamit ng mga gamot para sa 
lagnat).  Makakabalik lang sa trabaho ang isang manggagawang na-
diagnose na may COVID-19 na walang sintomas kung 10 araw na ang 
lumipas mula noong petsa ng unang nagpositibong pagsusuri sa 
COVID-19. 
• Humingi ng medikal na atensyon kung lumubha ang kanyang mga 
sintomas, kasama na ang tuluy-tuloy na pananakit o presyon sa 
dibdib, pagkalito, o pagiging asul ng labi o mukha. May mga update 
at karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 
segundo (o paggamit ng hand sanitizer na may hindi bababa sa 60% 
ethanol (mas mainam) o 70% isopropanol (kung hindi magagamit ng 
mga batang walang patnubay ang produkto) kapag hindi 
makakapaghugas ng kamay ang mga manggagawa, alinsunod sa 
Mga patnubay ng CDC). 
----------------Page (5) Break----------------
                                                                                                 
• Ang kahalagahan ng pisikal na pagdistansiya, sa oras ng trabaho at 
sa labas ng oras ng trabaho (tingnan ang seksyon ng Pisikal na 
Pagdistansiya sa ibaba). 
• Wastong paggamit ng mga takip sa mukha, kabilang ang: 
o Hindi pinoprotektahan ng mga takip sa mukha ang may suot at 
hindi personal protective equipment (PPE) ang mga ito. 
o Makakatulong ang mga takip sa mukha na protektahan ang mga 
taong malapit sa may suot, ngunit hindi pinapalitan nito ang 
pangangailangan para sa pisikal na pagdistansiya at madalas na 
paghuhugas ng kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng 
mga takip sa mukha. 
o Iwasang humawak sa mga mata, ilong, at bibig. 
o Hindi dapat ipahiram sa iba ang mga takip sa mukha at dapat 
labhan o itapon ang mga ito pagkatapos ng bawat shift. 
• Impormasyong nasa Patnubay ng CDPH para sa Paggamit ng Mga 
Takip sa Mukha, na ipinag-uutos ang mga sitwasyon kung saan dapat 
magsuot ng mga takip sa mukha at ang mga pagbubukod, pati na rin 
ang anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip 
sa mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Tiyaking maayos na sinanay sa mga patakaran sa pag-iwas sa COVID-
19 at may kinakailangang supply at PPE ang sinumang hiwalay na 
kontratista at pansamantala o nakakontratang manggagawa sa 
pasilidad. Maagang pag-usapan ang mga responsibilidad na ito 
kasama ng mga organisasyong nagbibigay ng mga pansamantala 
at/o nakakontratang manggagawa. 
• Impormasyon tungkol sa mga benepisyo sa bayad na pagliban sa 
trabaho na maaaring kwalipikadong matanggap ng manggagawa 
para gawing mas magaan sa bulsa ang pananatili sa bahay. Tingnan 
ang karagdagang impormasyon tungkol sa mga programa ng 
pamahalaan na sumusuporta sa pagliban kapag may sakit at 
kabayaran ng manggagawa para sa COVID-19, kasama na ang mga 
karapatan ng mga manggagawa na lumiban kapag may sakit sa 
ilalim ng Batas sa Tugon sa Coronavirus ng  Pamilya Muna at mga 
karapatan ng mga manggagawa sa mga benepisyo ng kabayaran ng 
----------------Page (6) Break----------------
                                                                                                 
mga manggagawa at pagpapalagay ng kaugnayan sa trabaho ng 
COVID-19 alinsunod sa  Ehekutibong Kautusan ng Gobernador N-62-20 
habang may bisa ang Order na iyon. 
 
Mga Indibidwal na Hakbang sa Pagkontrol at 
Pag-screen 
• I-screen ang temperatura at/o sintomas ng lahat ng manggagawa sa 
simula ng kanilang shift at sinumang vendor, kontratista, o iba pang 
manggagawang pumapasok sa establisamiyento. Tiyaking iniiwasan 
ng screener ng temperatura/sintomas ang malapit na pakikisalamuha 
sa mga manggagawa hangga't maaari.  
• Kung nangangailangan ng screening sa sarili sa bahay, na isang 
naaangkop na alternatibo sa pagbibigay nito sa establisamiyento, 
tiyaking nagsagawa ng screening bago umalis sa bahay ang 
manggagawa para sa kanilang shift at sumusunod ito sa mga 
patnubay ng CDC, tulad ng inilalarawan sa seksyong Mga Paksa para 
sa Pagsasanay sa Manggagawa sa itaas. 
• Hikayatin ang mga manggagawang may sakit o nagpapakita ng 
mga sintomas ng COVID-19 na manatili sa bahay. 
• Dapat ibigay ng mga employer sa mga manggagawa ang lahat ng 
kinakailangang kagamitan sa proteksyon, kabilang ang proteksyon sa 
mata at guwantes kung kinakailangan.  
• Dapat pag-isipan ng mga employer kung saan maaaring kapaki-
pakinabang ang paggamit ng disposable glove upang suportahan 
ang madalas na paghuhugas ng kamay o paggamit ng hand 
sanitizer; kabilang sa mga halimbawa ang mga manggagawang 
nagi-screen ng iba para sa mga sintomas o nangangasiwa ng mga 
bagay na madalas hawakan. 
• Ang mga hindi empleyado na pumapasok sa pasilidad ay dapat na 
limitahan sa mga inuri bilang mahalaga ng pamunuan at dapat silang 
sumailalim sa pag-screen sa temperatura at/o sintomas bago 
pumasok. 
 
Mga Protokol sa Paglilinis at Pagdis-impekta 
• Magsagawa ng masusing paglilinis sa matataong lugar tulad ng mga 
silid na pahingahan, lugar ng tanghalian, changing area, at mga 
pasukan at labasan kabilang ang mga hagdanan, hawakan, at 
kontrol sa mga elevator. Madalas na i-disinfect ang mga madalas 
----------------Page (7) Break----------------
                                                                                                 
gamiting ibabaw, kabilang ang mga doorknob, palikuran, at pasilidad 
sa paghuhugas ng kamay. 
• Linisin ang mga hinahawakang ibabaw sa pagitan ng mga shift o sa 
pagitan ng mga gumagamit, alinman ang mas madalas, kabilang 
ang, ngunit hindi limitado sa, mga pinagtatrabahuang ibabaw, 
makinarya, kasangkapan, hawakan at latch, at kontrol sa stationary at 
mobile na kagamitan, kabilang ang mga ibabaw sa mga cab ng 
lahat ng sasakyan. 
• Iwasan ang pagbabahagi ng mga telepono, supply sa opisina, iba 
pang tool sa trabaho, o handheld mobile communications equipment 
sa tuwing maaari. Dapat magbigay ng mga kanya-kanyang 
peripheral na kagamitan (mga keyboard, handset, headset, upuan, 
atbp.) sa tuwing maaari. Kung kinakailangan, linisin at i-disinfect ang 
mga ito bago at pagkatapos ng bawat paggamit. Huwag kailanman 
magbahaginan ng PPE. 
• Maglaan ng oras upang maisagawa ng mga manggagawa ang mga 
kasanayan sa paglilinis sa panahon ng kanilang shift. Dapat italaga 
ang mga tungkulin sa paglilinis sa oras ng pagtatrabaho bilang bahagi 
ng mga tungkulin sa trabaho ng manggagawa. 
• Tiyaking may mga sanitary facility, palikuran at istasyon para sa 
paghuhugas ng kamay na may sabon at hand sanitizer sa lahat ng 
pagkakataon. Tiyaking patuloy ang pagtakbo ng mga pasilidad ng 
sanitasyon at may stock ang mga ito sa lahat ng oras at magbigay ng 
karagdagang sabon, paper na tuwalya, at hand sanitizer kung 
kinakailangan. 
• Isalit-salit ang mga break at magbigay ng mga karagdagang sanitary 
facility (kabilang ang mga portable na palikuran at istasyon para sa 
paghuhugas ng kamay) kung maaari at kinakailangan upang 
mapanatili ang pisikal na distansiya sa mga panahon ng nakatakdang 
break. Dapat maglagay ng mga hindi kailangang hawakang lababo, 
dispenser ng sabon, dispenser ng sanitizer, at dispenser ng paper towel 
hangga't maaari. 
• Kapag pumipili ng mga kemikal sa pag-disinfect, dapat gamitin ng 
mga employer ang produktong inaprubahan para magamit laban sa 
COVID-19 na nasa listahang naaprubahan ng Environmental 
Protection Agency (EPA) at sundin ang mga tagubilin sa produkto. 
Gumamit ng mga disinfectant na may label na epektibo laban sa 
mga bagong virus na pathogen, na-dilute na household bleach 
solution (5 tablespoon bawat galon ng tubig), o alcohol solution na 
may hindi bababa sa 70% alcohol na naaangkop para sa surface. 
Bigyan ang mga manggagawa ng pagsasanay sa mga panganib ng 
kemikal, tagubilin ng manufacturer, kinakailangan sa bentilasyon, at 
----------------Page (8) Break----------------
 
kinakailangan ng Cal/OSHA para sa ligtas na paggamit. Ang mga 
manggagawang gumagamit ng mga panlinis o disinfectant ay dapat 
magsuot ng guwantes tulad ng hinihingi ng mga tagubilin ng 
produkto. Sundin ang mga paraan ng paglilinis na ligtas sa may hika 
na inirerekomenda ng Kagawaran ng Pampublikong Kalusugan ng 
California at siguraduhing may wastong bentilasyon. 
• Dapat bigyan ng kagamitan sa proteksyon ang mga manggagawa 
kapag nag-o-offload at nag-iimbak ng mga naihatid na produkto at 
dapat nilang gamitin ang mga ito. Dapat suriin ng mga manggagawa 
ang mga inihahatid na bagay at dapat silang magsagawa ng mga 
hakbang sa pag-disinfect bago mag-imbak ng mga produkto sa mga 
warehouse at pasilidad kapag mukhang may gumalaw sa inihahatid 
na bagay. 
• Iatas na i-disinfect ang mga hard hat at face shield sa pagtatapos ng 
bawat shift. Linisin ang loob ng face shield, pagkatapos ay ang labas, 
pagkatapos ay maghugas ng mga kamay. 
• Linisin ang mga sasakyan at kagamitan sa paghahatid bago at 
pagkatapos ng mga ruta ng paghahatid, magdala ng karagdagang 
kagamitan sa paglilinis habang naghahatid, at gumamit ng malinis na 
personal protective equipment para sa bawat stop ng paghahatid. 
• Para sa mga driver ng paghahatid, maaaring sarado ang karaniwang 
naa-access na mga palikuran sa mga ruta (halimbawa, mga 
restaurant, kapihan). Dapat magbigay ang mga employer ng mga 
alternatibong lokasyon ng palikuran sa mga manggagawa at 
maglaan ng oras sa paggamit ng mga manggagawa sa mga ito. 
• Kung posible, huwag maglinis ng mga sahig sa pamamagitan ng 
pagwawalis o iba pang pamamaraang maaaring magpakalat ng 
mga pathogen sa hangin. Gumamit ng vacuum na may HEPA filter 
hangga't maaari. 
• Isaalang-alang na magkabit ng mga portable na mabisang panlinis 
ng hangin, i-upgrade ang mga air filter ng gusali sa pinakamataas na 
pagkamabisa, at gumawa ng iba pang pagbabago upang 
maparami ang pumapasok na hanging galing sa labas at bentilasyon 
sa mga lugar ng trabaho at break area. 
• Baguhin ang mga iniaalok sa mga on-site na kainan, kabilang ang 
paggamit ng mga prepackaged na pagkain, at mga ligtas na 
pagpipilian para sa pag-dispense ng inumin, sawsawan, at kubyertos. 
Ang mga negosyo sa mga pagpapatakbong ito ay dapat sumunod 
sa karagdagang naaangkop na gabay para sa mga restaurant na 
makikita sa Mapa ng Daan ng Resilience sa COVID-19 na website. 
 
----------------Page (9) Break----------------
                                                                                                 
Mga Patnubay sa Pisikal na Pagdistansiya 
• Magpatupad ng mga hakbang upang matiyak ang pisikal na 
pagdistansiya na may hindi bababa sa anim na talampakan na 
pagitan sa mga manggagawa. Maaaring kasama rito ang paggamit 
ng mga pisikal na partisyon o nakikitang babala (halimbawa, mga 
marka sa sahig o palatandaan upang maipahiwatig kung saan dapat 
tumayo ang mga manggagawa). 
• Isaayos ang mga pulong para sa kaligtasan at iba pang 
pagpupulong na personal, kabilang ang mga panayam, upang 
matiyak na may pisikal na distansya at magamit ng mas maliliit na 
indibidwal na pagpupulong sa mga pasilidad upang makasunod sa 
mga patnubay sa pisikal na distansiya. 
• Gumamit ng mga kasanayan sa trabaho, kung maaari, na maglilimita 
sa bilang ng mga manggagawa sa lugar sa bawat pagkakataon. 
Maaaring kabilang dito ang pag-iskedyul (hal., pagsasalit-salit ng oras 
ng pagsisimula/pagtatapos ng shift) o pag-rotate ng access sa isang 
itinalagang lugar sa isang shift. Isaayos ang mga pasilidad upang isalit-
salit ang trabaho at limitahan ang pag-overlap ng mga tauhan sa 
trabaho. 
• Isaalang-alang ang pag-alok ng mga opsyon sa mga 
manggagawa na humihiling ng mga pagbabago sa tungkulin 
na makakabawas ng kanilang pakikipag-ugnayan sa mga 
customer at iba pang mga manggagawa (hal., pamamahala 
ng imbentaryo o pamamahala ng mga pangangailangang 
pang-administratibo sa pamamagitan ng telepono). 
• Isalit-salit ang mga break ng manggagawa, alinsunod sa mga 
regulasyon sa sahod at oras, upang mapanatili ang mga protokol sa 
pisikal na pagdistansiya. I-reassign ang mga locker o limitahan/gawing 
salitan ang paggamit ng locker upang madagdagan ang distansya 
sa pagitan ng mga manggagawa. 
• Maglagay ng karagdagang limitasyon sa bilang ng mga 
manggagawa sa mga kulob na lugar, upang matiyak na may hindi 
bababa sa anim na talampakang paghihiwalay upang malimitahan 
ang pagkalat ng virus. 
• Isara ang mga breakroom, gumamit ng mga hadlang, o dagdagan 
ang distansya sa pagitan ng mga mesa/upuan upang mapaghiwa-
hiwalay ang mga manggagawa at pigilan ang pagtitipon sa mga 
break. Kung maaari, gumawa ng mga break area sa labas na may 
mga silong at mauupuan na nagtitiyak sa pisikal na distansiya. 
• Dapat pag-isipan ng mga manggagawa na magbaon ng 
----------------Page (10) Break----------------
                                                                                                 
pagkain galing sa bahay o bumili ng take out o delivery kapag 
available hangga't makakaiwas sila sa matataong lugar. 
• Gamitin ang sumusunod na herarkiya upang maiwasan ang 
pagpapasa ng COVID-19 sa mga lugar ng trabaho lalo na sa mga 
lugar kung saan mahirap panatilihin ang pisikal na distansiya: mga 
kontrol sa engineering, pang-administratibong kontrol, at PPE. 
o Kasama sa mga kontrol sa engineering ang paggawa ng 
pisikal o spatial na mga hadlang sa pagitan ng mga 
manggagawa tulad ng Plexiglas o iba pang matibay at 
hindi natatagusan na partisyon. 
o Kasama sa mga pang-administratibong kontrol ang 
pagpaparami ng mga shift upang mabawasan ang bilang 
ng mga tauhan na naroroon sa bawat pagkakataon at 
matiyak na may sapat na pisikal na distansiya. 
o Kasama sa PPE ang mga face shield, ilang uri ng mask, at 
tumatagos na guwantes. Tandaang ang ilang disposable na 
kagamitan tulad ng mga respirator ay pangunahing nakalaan 
para sa mga manggagawa ng pangangalagang pangkalusugan 
at manggagawang nangangasiwa ng mga pathogen at hindi 
dapat gamitin kung hindi naaangkop. 
• Maglagay ng mga kagamitan para sa pagpapasa sa produksyon, 
tulad ng mga shelving at bulletin board, upang mabawasan ang 
mga personal na hand-off sa produksyon. 
• Magtalaga ng hiwalay na pasukan at labasan at magpaskil ng karatula 
para sa mga ito. 
 
 
 
 
 
 
 
1Karagdagang mga pangangailangn ay dapat isaalang-alang para sa mahinang 
populasyon. Ang mga lugar ng pagsamba ay kailangan sumunod sa lahat ng  Cal/OSHA na 
pamatayan at kailangan nakahanda na sumunod sa gabay na ito ay pati na rin ang gabay 
mula sa Sentro ng Pagkontrol o Pag-iwas sa Sakit o Centers for Disease Control and Prevention 
(CDC) at ang Departamento ng Pampublikong Pangkalusugan ng California o California  
Department of Public Health (CDPH). Bukod dito, ang lugar na pagsamba ay kailangan 
nakahanda na baguhin ang kanilang pamamahala sa binago na gabay 
 
 
----------------Page (11) Break----------------
