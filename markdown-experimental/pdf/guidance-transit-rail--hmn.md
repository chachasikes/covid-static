---
PDFFormatVersion: 1.7
IsAcroFormPresent: false
IsXFAPresent: false
Title: Public and Private Passenger Carriers, Transit, and Intercity Passenger Rail Guidance
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20201110131955-08'00'
ModDate: D:20201110152016-08'00'
date_created: Tue Nov 10 2020 13:19:00 GMT-0800
date_modified: Tue Nov 10 2020 13:19:00 GMT-0800
---
1 
 
 
 
 
COVID-19 
LAG LUAM UB XAM 
HAB KAS 
COV LUS QHIA: 
Lub Chaw Thauj Zej Tsoom 
Sawv Daws thiab Cov 
Neeg Ua Hauj Lwm Ntiag 
Tug, Qhov Chaw Hloov 
Tsheb, thiab Cov Tsheb 
Ciav Hlau Thauj Neeg 
 
 
      
Lub Kaum Hli Ntuj Tim 20, 2020 
 
Cov lus qhia no raug tawm qauv los daws txog 
ntau feem thiab cov hauj lwm uas qhib thoob 
plaws rau hauv lub xeev. Txawm li cas los xij, cov 
kws saib xyuas kev noj qab haus huv hauv ib 
cheeb tsam yuav nqis tes siv ntau cov cai kom nruj 
tsim nyog rau tej teeb meem sib kis kab mob rau 
hauv ib cheeb tsam, yog li cov tswv num hauj lwm 
kuj yuav tsum tau tuav kom ruaj khov cov cai tswj 
fwm kom zoo rau thaum qhib tej chaw ua si no. 
----------------Page (0) Break----------------
COV NTSIAB LUS 
Nyob rau Lub Peb Hlis Ntuj Tim 19, 2020, lub Xeev Tus Thawj Coj Saib Xyuas Kev Noj Qab 
Haus Huv thiab Tus Thawj Kav Xwm ntawm California Chav Hauj Lwm Ntsig Txog Zej Tsoom 
Kev Noj Qab Haus Huv (California Department of Public Health) tau muaj lus txib yuav kom 
cov neeg California nyob twj ywm hauv tsev los txo qhov sib kis ntawm COVID-19 ntawm 
qhov chaw muaj neeg coob.  
Kev cuam tshuam ntawm Tus Kab Mob Khaus Viv-19 (COVID-19) rau kev noj qab haus huv 
rau cov neeg nyob hauv California tseem tsis raug paub zoo txhij txhua li. Tau tshaj tawm 
txog kev tsis xis neej pib ntawm qhov mob me (qee tus neeg tsis hnov muaj tsos mob li) mus 
rau qhov mob loj uas tsim ua rau tuag taus. Muaj ntau pawg neeg tshwj xeeb, suav nrog 
rau cov neeg muaj hnub nyoog 65 xyoos los sis laus dua thiab tus uas muaj yam ntxwv mob 
hnyav, xws li mob plawv los sis mob ntsws los sis mob ntshav qab zib, yog cov muaj kev 
pheej hmoo siab zog ntawm kev pw tsev kho mob thiab muaj ntau yam mob hnyav. Kev 
sib kis no feem ntau lawm yog thaum tib neeg nyob sib ze los sis nyob rau qhov chaw uas 
huab cua tsis hloov zoo nrog tus neeg kis kab mob lawm, tab txawm tus neeg ntawd tsis 
muaj cov tsos mob los sis cov tsos mob tsis tau tshwm sim los xij. 
Tam sim no tseem tsis tau muaj cov ntaub ntawv hais txog qhov tseeb ntawm cov neeg kis 
tus mob thiab feem sib kis ntawm Tus Kab Mob Khaus Viv-19 (COVID-19) rau hauv cov 
chaw tsim khoom lag luam los sis pawg neeg ua hauj lwm, suav nrog cov neeg ua hauj 
lwm rau ntawm tej chaw tsim ua hauj lwm tseem ceeb. Tau muaj kev sib kis tus kab mob 
ntau npaug rau hauv cov chaw ua hauj lwm, qhia tau tias cov neeg ua hauj lwm yog cov 
muaj kev phom sij yuav tau txais los sis yuav kis tau Tus Kab Mob Khaus Viv-19 (COVID-19). 
Piv txwv li cov chaw ua hauj lwm no muaj xam nrog rau cov tsev kho mob, cov chaw 
muab kev saib xyuas kho mob ncua sij hawm ntev, cov tsev kaw neeg, cov txhab cia 
khoom noj khoom haus, cov chaw zom (hlais) nqaij, cov khw noj mov, thiab cov khw muag 
khoom noj.  
Thaum kho cov ntaub ntawv txib hais txog kev nyob twj ywm rau hauv tsev, nws tseem 
ceeb uas yuav tau ua raws li txhua kauj ruam thiaj li yuav ua rau cov neeg ua hauj lwm 
thiab cov pej xeem sawv daws muaj kev nyab xeeb.  
Cov kev tiv thaiv tseem ceeb muaj xws li: 
✓ kev siv nrug txhawm kom nrug tau deb npaum li deb tau,  
✓ siv cov ntaub npog qhov ncoj los ntawm cov neeg ua hauj lwm (qhov uas tsis 
tsim nyog siv lub ua pa pab rau kev tiv thaiv) thiab cov neeg tuaj yuav 
khoom/cov neeg uas tau txais kev pab cuam,  
✓ nquag ntxuav tes thiab ua kev nyiam huv thiab tua kab mob tas li, 
✓ qhia cov neeg ua hauj lwm txog cov no thiab lwm yam ntawm lub phiaj xwm 
pov thaiv COVID-19. 
Tsis tas li ntawv xwb, nws yuav yog ib qho tseem ceeb kom muaj qhov chaw tsim nyog los 
kuaj ntshiav cov neeg mob tshiab ntawm cov neeg mob hauv qhov chaw hauj lwm thiab 
thaum lawv tau raug xaiv, kom mus xaiv tau sai thiab ua hauj lwm nrog cov neeg ua hauj 
lwm siab xyuas kev noj qab haus huv txhawm rau tiv thaiv kev sib kis tus kab mob.  
----------------Page (1) Break----------------
3 
 
LUB HOM PHIAJ 
Daim ntawv no muab cov lus qhia rau cov neeg caij tsheb zej tsoom thiab cov neeg chaij 
tsheb ntiag tug (xws li cov tuam txhab xa neeg mus los, cov tsheb tav xij, thiab cov sib 
koom caij tsheb), cov chaw hloov tsheb, xeev California-lub chaw pab txhawb cov neeg 
caij tsheb ciav hlau (Capitol Corridor, San Joaquins, and Pacific Surfliner), thiab cov neeg 
ua hauj lwm saib xyuas cov neeg caij tsheb. Cov lus qhia yog txhawm rau txhawb kev 
nyab xeeb, kev ntxuav ib puag ncig chaw hauj lwm rau cov neeg ua hauj lwm thiab cov 
neeg yuav khoom. Cov lag luam nyob rau cov hom hauj lwm no yog qhib tag nrho txhua 
txheej tab sis yuav tsum ua raws cov kev hloov kho nyob rau hauv cov lus qhia no. 
Hais txog cov ntaub ntawv kho tshiab hais txog qhov theem ntawm lub zos, mus saib Qhov 
phiaj xwm rau kev lag luam uas nyab xeeb dua. Thov nco tsoov hais tias cov chaw hauj 
lwm saib xyuas kev noj qab haus huv hauv zej zog tuaj yeem yuav tau siv qhov txheej ua 
nruj thiab txawv. Nrhiav cov ntaub ntawv hauv zej zog txog koj lub zos. 
Cov lus qhia tsis yog yuav coj los thim tawm los sis tshem tawm cov neeg ua hauj lwm cov 
cai, nrog rau tsab kev cai lij choj, cov cai los sis kev tsis haum xeeb, thiab kuj tsis yog daim 
yuav tsum tau ua, vim nws tsis muaj cov ntawv xaj kev noj qab haus huv hauv lub cheeb 
tsam nroog, thiab kuj tsis muaj qhov kev hloov chaw rau ib tsab cai kev nyab xeeb thiab 
kev noj qab haus huv twg uas cuam tshuam txog cov cai yuav tsum tau ua xws li cov cai 
Cal/OSHA.1 Tsis tas li ntawv xwb, nws kuj tsis yog los cuam tshuam txog tsoomfwv tebchaws, 
xeev cov yuav tsum tau ua rau kev taug kev, hloov tsheb lossis cov tsev hauj lwm. Nyob li 
qub tam sim no ntawm qhov kev hloov pauv rau cov lus qhia zej tsoom li kev noj qab haus 
huv thiab lub xeev/cheeb tsam cov ntawv xaj, vim tias xwm txheej kab mob COVID-19 
tseem muaj txuas ntxiv. Cal/OSHA muaj cov lus qhia muaj txiaj ntsig ntau ntxiv ntawm lawv 
li Cal/OSHA Cov Lus Qhia Siv Ib Ntus txog Kev Tiv Thaiv Cov Neeg Ua Hauj Lwm los ntawm 
tus mob COVID-19 nplooj ntawv saum huab cua. CDC muaj cov lus qhia tshwj xeeb rau 
cov chaw lag luam hloov tsheb: 
• Cov Chaw Hauj Lwm Hloov Tsheb Npav 
• Cov Chaw Hauj Lwm Hloov Tsheb Ciav Hlau 
• Cov Neeg Ua Hauj Lwm Saib Xyuas Kev Hloov Tsheb 
• Cov Neeg Ua Hauj Lwm Hauv Lub Tsev Hloov Tsheb 
• Cov Sib Koom Caij Tsheb, Tav Xij, Limo thiab Lwm Cov Kws Tsav Tsheb rau Ntiav 
 
 
 
----------------Page (2) Break----------------
4 
 
Yuav Tau Siv Cov Ntaub Npog Qhov Ncauj Qhov 
Ntswg 
Thaum Lub Rau Hli Ntuj 18, CDPH tau tsim Cov lus qhia txog Kev Siv Cov Ntaub Npog Ntsej 
Muag, , uas yuav tsum kom cov neeg ua hauj lwm thiab cov neeg pej xeem sawv daws 
siv cov ntaub npog ntsej muag rau ntawm txhua lub chaw uas neeg sawv daws mus los 
thiab rau hauv cov chaw ua hauj lwm uas muaj kev phom sij yuav kis tau tus kab mob. 
Tuaj yeem tshawb nrhiav cov ntaub ntawv, suav nrog txhua qauv cai thiab cov kev zam 
mus txog rau cov cai no rau ntawm cov lus qhia. 
Lub chaw CDPH Cov Lus Qhia Siv Ntaub Npog Ntsej Muag yog saib raws li lwm cov ntaub 
ntawv kho dua tshiab rau feem kev to taub tshawb fawb tam sim no ntawm kev sib kis 
ntawm tus kab mob vais lav uas ua rau muaj Tus Kab Mob Khaus Viv-19 (COVID-19). Thov 
kuaj xyuas ntawm lub chaw CHPH lub website yog xav paub cov ntaub ntawv kho dua 
tshiab. 
 
 
 
 
 
 
 
 
 
 
 
 
 
 
 
 
 
 
----------------Page (3) Break----------------
5 
 
Kev Npaj Tswj Xeeb Hauv Qhov Chaw Hauj 
Lwm 
• Tsim ib qhov chaw sau ntawv, chaw hauj lwm tshwj xeeb los sau cov kev 
npaj tiv thaiv kab mob COVID-19 ntawm txhua qhov chaw, ua raws li cov 
kev ntsuas pheej hmoo kis mob ntawm txhua qhvo chaw hauj lwm thiab 
txhua lub luag hauj lwm, thiab xaiv ib tus neeg hauv txhua qhov chaw teeb 
tsa los sib xyuas qhov kev npaj. 
• Sib xyaw CDPH Cov Lus Qhia Txog Kev Npog Ntsej Muag hauv Qhov Kev 
Npaj Hauv Txhua Qhov Chaw Hauj Lwm Tshwj Xeeb thiab muaj tsab cai rau 
kev tuav tswj cov kev zam. 
• Txheeb txog ntaub ntawv rau kev sib txuas lus rau chav hauj lwm ntsig txog 
kev noj qab haus huv hauv zos qhov chaw uas ua hauj lwm rau kev sib txuas 
lus txog ntawm kab mob COVID-19 kev sib kis ntawm cov neeg ua hauj lwm 
thiab cov qhua. 
• Cob qhia thiab sib txuas lus nrog cov neeg ua hauj lwm thiab tus sawv cev 
neeg ua hauj lwm nyob rau lub phiaj xwm thiab tsim kom muaj lub phiaj xwm 
rau cov neeg ua hauj lwm thiab lawv cov neeg sawv cev. 
• Teeb tsa ua kev ntsuam xyuas tas li rau lub hom phiaj ua kom tau raws thiab 
ua ntaub ntawv thiab txheeb txog qhov tseem ua tsis tau zoo. 
• Tshawb nrhiav qhov tsim ua rau muaj mob COVID-19 thiab ntaus nqi tias cov 
feem xyuam twg cuam tshuam hauj lwm uas tuaj yeem tsim ua rau pheej 
hmoo kis tau kab mob. Kho txoj kev npaj raws li tsim nyog txhawm rau kom 
tiv thaiv txhob muaj neeg kis mob mus ntxiv. 
• Cov qauv kev cai rau thaum lub chaws hauj lwm muaj kab mob sib kis, kom 
mus raws li Hwm Tsav Saib Xyuas Kev Noj Qab Haus Huv Hauv (CDPH) cov lus 
qhia thiab cov lus txib los sis cov lus qhia los ntawm lub chaw hauj lwm saib 
xyuas kev noj qab haus huv hauv zej zos. 
• Kev txheeb xyuas kev nyob sib ze (tsis tshaj rau fij ntev txog 15 feeb los sis 
ntev dua) rau ntawm ib tug neeg ua hauj lwm uas raug tus kab mob thiab 
siv cov kauj ruam cais cov neeg ua hauj lwm uas raug Tus Kab Mob Khaus 
Viv-19 (COVID-19) thiab cov neeg tau nyob ze nrog tus neeg no cia nyias 
nyob nyias ib leeg. 
• Sau ntawv ceeb toom rau txhua tus neeg ua hauj lwm, thiab cov tswv num 
txog cov neeg ua hauj lwm uas tau cog lus ua hauj lwm ntxiv, cov uas raug 
nyob ze rau Tus Kab Mob Khaus Viv-19 (COVID-19) thiab hais qhia lub chaw 
txog kev sib kis kab mob mus rau lub tsev saib xyuas kev noj qab haus huv 
hauv ib cheeb tsam. Yog xav paub lwm cov ntaub ntawv ntxiv hais txog tus 
tswv num tej luag hauj lwm raws hauv txoj cai AB 685 (Tshooj 84, Tej Cai Lij 
----------------Page (4) Break----------------
6 
 
Choj ntawm 2020), hais txog Cov Qauv Cai Yuam Siv Kom Ntau Ntxiv thiab 
Tus Tswv Num Qhov Kev Hais Qhia Tawm los ntawm Cal/OSHA thiab Tus Tswv 
Num Cov Nqe Lus Nug txog AB 685 tuaj ntawm CDPH. 
• Ua raws li cov lus qhia hauv qab no. Yog tias tsis ua li no tuaj yeem ua rau 
qhov chaw hauj lwm uas muaj cov neeg mob ntawv raug kaw ib ntus lossis 
raug txwv . 
Cov Ncauj Lus rau Kev Cob Qhia Neeg Ua 
Hauj Lwm 
• Cov ntaub ntawv hais txog Tus Kab Mob Khaus Viv-19 (COVID-19), yuav tiv 
thaiv nws kom txhob sib kis, thiabcov neeg uas muaj pheej hmoo kis mob tau 
zoo dua uas yuav ua rau mob nyhav los sis ua tau taug tau.  
• Kuaj xyuas tus kheej hauv tsev, suv nrog kev ntsuas qhov kub txias hauv lub 
cev thiab/los sis kuaj cov tsos mob uas siv CDC cov lus qhia. 
• Qhov tseem ceeb ntawm kev tsis tuaj hauj lwm: 
o Yog ib tug neg ua hauj lwm muaj cov yeeb yam mob ntawm Tus Kab 
Mob Khaus Viv-19 (COVID-19) raws li tau hais tseg los ntawm CDC,xws 
li ua npaws los sis no tshee, hnoos, ua pa txog siav los sis ua pa nyuaj, 
sab nkees, mob leeg nqaij los sis mob ib ce, mob taub hau, tsis qab 
los noj mov los sis tis hnov tus ntxhiab, mob qas, tshaws ntswg los sis los 
kua ntswg, xeev siab, ntuav, los sis raws plab, LOS SIS 
o Yog ib tug neeg ua hauj lwm raug kuaj pom muaj Tus Kab Mob Khaus 
Viv-19 (COVID-19) thiab tseem tsis raug muab faib cais mus nyob ib 
leeg, LOS SIS  
o Yog, hauv lub sij hawm 14 hnub, ib tug neeg ua hauj lwm uas tau 
nyob ze nrog tus neeg raug kuaj pom muaj Tus Kab Mob Khaus Viv-19 
(COVID-19) thiab raug xam tias tseem muaj feem yuav kis tau tus kab 
mob (xws li tseem raug cais nyob ib leeg). 
• Txhawm rau rov qab mus ua hauj lwm tom qab qhov kev tshuaj saib xyuas 
mob txog Tus Kab Mob Khaus Viv-19 (COVID-19) tsuas ua tau tom qab ua 
raug raws li CDPH Cov Lus Qhia txog Kev Rov Qab mus Ua Hauj Lwm los sis 
mus Tim Tsev Kawm Ntawv Tau Tom Qab Tshuaj Xyuas Txog Tus Kab Mob 
Khaus Viv-19 (COVID-19). 
• Yuav tau mob siab nrhiav kev kho yog lawv cov yeeb yam mob huam mob 
loj tuaj, suav nrog mob tas li los sis ceev rau ntawm hauv siab, feeb tsis meej, 
los sis di ncauj los sis ntsej muag doog xiav. Cov ntaub ntawv hloov kho thiab 
cov ntsiab lus muaj nyob ntawm CDC nplooj ntawv saum haub cua. 
• Qhov tseem ceeb ntawm kev nquag ntxuav tes nrog xab npum thiab dej, 
xws li muab tsau xab npum cia li 20 xis nkoos (los sis siv cov tshuaj ntxuav tes 
----------------Page (5) Break----------------
7 
 
yam tsawg kawg muaj kuab cawv ethanol 60% (yuav tsum tau ua) los sis  
isopropanol 70% (yog tias tsis muaj cov no rau me nyuam yaus) thaum cov 
neeg ua hauj lwm tsis tuaj yeem nrhiav pom lub dab ntxuav tes los sis qhov 
chaw ntxuav tes, ua raws li CDC cov lus qhia). Tsis txhob siv cov tshuaj ntxuav 
tes ua muaj methanol vim nws muaj qhov tsi haum rau cov me nyuam yaus 
thiab cov neeg laus. 
• Qhov tseem ceeb ntawm kev nyob sib nrug deb, suav nrog lub sij hawm ua 
hauj lwm thiab lub sij hawm lawj hauj lwm (saib tshooj lus qhia txog Kev Nyob 
Sib Nrug Deb hauv qab no). 
• Kev siv cov ntaub ntawv npog ntsej muag kom raug zoo, muaj xws li: 
o Cov npog ntsej muag uas tsis yog khoom siv pov thaiv tus kheej 
(personal protective equipment, PPE).   
o Kev rau ntaub npog qhov ncauj qhov ntswg tuaj yeem tiv thaiv tau 
cov neeg nyob ze, tab sis tsis hloov tau qhov tsim nyog ntawm qhov 
kev sib nrug thiab nquag ntxuav tes.  
o Cov ntaub npog ntsej muag yuav tsum npog tag nrho lub qhov 
ntswg thiab qhov ncauj. 
o Cov neeg ua hauj lwm yuav tsum ntxuav tes los sis siv tshuaj tsuag tua 
kab mob rau ntawm tes ua ntej thiab tom qab siv los sis hloov kho 
cov ntaub npog ntsej muag.  
o Zam txhob chwv lub qhov muag, qhov ntswg, thiab qhov ncauj. 
o Txhob sib qiv siv cov ntaub npog ntsej muag thiab yuav tau muab 
ntxhua los sis txhob siv lawm tom qab sij hauj lwm. 
o Qhov tseem ceeb ntawm cov neeg caij tsheb looj ntaub npog ntsej 
muag thiab tus neeg ua hauj lwm ntawv muaj cai tsis kam txais tus 
neeg tuaj yuav pib uas tsis looj ntaub npog ntsej muag. 
• Ntaub ntawv muaj nyob hauv CDPH Lus Qhia rau Siv Ntaub Npog Ntsej 
Muag, uas muaj lus txib rau cov xwm txheej uas cov ntaub npog yuav tsum 
tau rau thiab cov kev zam, raws li ntau txoj cai, cov cai ua hauj lwm, thiab 
cov cai uas tus tswv hauj lwm tau hloov kho los ua kom ntseeg tias siv cov 
ntaub npog ntsej muag. Muab kev qhia xyaum suav nrog rau tus tswv hauj 
lwm cov cai nyob rau txoj hauv kev tib neeg tus uas raug zam ntawm kev 
rau daim ntaub npog ntsej muag yuav tau ua. 
• Nco ntsoov tias txhua tus neeg cog lus ua hauj lwm ywj pheej, ua hauj lwm ib 
ntus, lossis cov neeg ua hauj lwm uas muaj ntawv cog lus ntawm lub chaw 
hauj lwm yuav  tsum tau txais kev qhia paub txog tsab cai kev tiv thaiv kab 
mob COVID-19 thiab muaj cov khoom siv uas tsim nyog thiab PPE. Sib tham 
txog cov luag hauj lwm ua ntej lub sij hawm uas cov koom haum xa cov 
neeg ua hauj lwm ib ncua thiab/los sis cov neeg ua hauj lwm muaj ntawv 
cog lus tuaj. 
----------------Page (6) Break----------------
8 
 
• Covntaub ntawv hais txog kev them cov nyiaj so rau cov neeg ua hauj lwm 
uas tej zaum yuav muaj cai tsim nyog los txais cov nyiaj pab txhawm rau pab 
ua rau kom muaj kev yooj yim rau thaum nyob tom tsev. Saib cov ntaub 
ntawv qhia ntxiv ntawm tsoom fwv qib siab cov khoos kas pab txhawb nqa 
kev them nyiaj rau cov neeg mob Tus Kab Mob Khaus Viv-19 (COVID-19), 
suav nrog cov neeg ua hauj lwm uas tau txais kev them nyiaj so hauj lwm 
vim muaj mob raws li cov cai Rau Kev Tiv Thaiv Kab Mob Vais Lav Khaus Laus 
Nam (Coronavirus Ua Ntej Tshaj Plaws Rau Cov Yim Neeg.  
Cov Cai Kav (maj tab kas) thiab Kev Tshuaj 
Ntsuas Xub Thawj Rau Tus Neeg 
• Muab kev ntsuas lub cev kub txias thiab/los sis kuaj xyuas cov tsos mob rau 
txhua tus neeg ua hauj lwm thaum pib lawv zeeg ua hauj lwm thiab txhua 
cov neeg ntiav ua hauj lwm, cov cog lus ua hauj lwm, lsosis lwm cov neeg 
ua hauj lwm uas nkag los hauv lub chaw teev tseg. Kom pom tias tau ntsuas 
qhov kub txias hauv lub cev/cov tsos mob zam tsia pub nyob ze nrog cov 
neeg ua hauj lwm kom deb raws li qhov ua tau.  
• Yog tias yuav tsum tau kuaj mob tus kheej hauv tsev, uas yog ib txoj kev xaiv 
tsim nyog yuav tau kuaj ntawm ib qho chaw uas xaiv tseg, kom pom tias 
txhua tus tau kuaj mob ua ntej tus neeg mob tawm ntawm tsev mus rau lawv 
zeeg hauj lwm thiab ua raws li CDC cov lus qhia, raws li tau piav qhia hauv 
Lub Ncauj Lus rau tshooj lus Kev Qhia Paub Rau Neeg Ua Hauj Lwm saum toj 
saud. 
• Txhawb nqa cov neeg ua hauj lwm tus uas muaj mob los sis muaj cov yam 
ntxwv mob ntawm COVID-19 lawm kom nyob tsev. 
• Cov neeg ua hauj lwm yuav tsum tau txais thiab yuav tsum tau siv txhua cov 
cuab yeej tiv thaiv kab mob, xws li tiv thaiv qhov muag thiab hnab looj tes 
raws li qhov ua tau.  
• Cov neeg ua hauj lwm yuav tsum tau siv lub hnab looj tes siv tas pov tseg 
nrog rau kev kev nquag ntxuav tes tas li los sis siv cov tshuaj ntxuav tes, piv 
txwv li cov neeg ua hauj lwm uas kuaj mob rau lwm tus neeg cov tsos mob 
los sis nquag kov cov khoom siv. 
• Tus neeg nkag los hauv lub tsev hauj lwm yuav tsum raug txwv tsuas yog 
thaum raug xaiv ua lub luag hauj lwm kev tswj hwm thiab lawv yuav tsum 
tau ntsuas qhov kub txias hauv lub cev thiab/los sis cov tsos mob ua ntej 
nkag mus. 
• Cov neeg caij tsheb zej tsoom thiab cov caij tsheb ntiag tug, cov hloov 
tsheb, cov thauj neeg mus los, thiab/los sis cov chaw tsheb ciav hlaus thiab 
cov chaw lag luam ntiag tug yuav tsum muaj lub luag hauj lwm ceeb toom 
rau zej tsoom sawv daws tias lawv yuav tsum tau npog ntsej muag (CDPH 
----------------Page (7) Break----------------
9 
 
Cov Lus Qhia Txog Kev Siv Ntaub Npog Ntsej Muag), kev nyob sib nrug deb, 
thiab zam kev chwv ntsej muag nrog lwm tus neeg caij tsheb thaum uas tsis 
tuaj yeem nyob sib nrug deb tau. Lawv kuj yuav tsum tau sib tham txog kev 
hloov pauv kev caij tsheb mus los thiab txhua qhov kev hloov pauv rau cov 
kev pab uas nquag tshwm sim raws lub sij hawm rau zej tsoom. Zej tsoom kev 
sib tham tuaj yeem suav nrog cov uas muaj npe (saum toj saud) thiab kuj 
tseem suav nrog kev hloov kho kab ntawv lossis cov apps hloov tsheb. 
• Tsheb tav xij, cov sib koom caij tsheb, cov chaw thauj neeg, tsheb limousine, 
thiab lwm cov neeg ua hauj lwm hauv chaw hloov tsheb yuav tsum ua cov 
kauj ruam kom pom tias cov neeg caij tsheb nkag siab zoo txog lub tuam 
txhab tsab cai tshiab thiab cov txheej txheem thaum caij cov tsheb. Cov 
neeg caij tsheb yuav tsum tau txais kev ceeb toom ua ntej yuav daim pib 
tsheb uas lawv yuav tsum siv cov ntaub npog qhov ncauj qhov ntswg (tshwj 
tsis yog kev zam raws li CDPH Cov Lus Qhia Txog Kev Siv Ntaub Npog Ntsej 
Muag)thiab tus neeg ua hauj lwm muaj cai tsis kam txais tus neeg caij tsheb 
uas tsis siv daim npog ntsej muag. 
• Yog tias ua tau, cov tav xij thiab cov kws tsav tsheb thauj neeg yuav tsum 
muab cov khoom npog ntsej muag rau cov neeg caij tsheb uas tuaj txog 
qhov chaw caij tsheb uas lawv tsis muaj cov npog ntsej muag. 
Cov Txheej Txheem Kev Ua Kom Huv thiab 
Kev Tsis Kis Kab Mob  
• Yog ua tau, mob siab rau kev teeb lub tshuab qus cua ua muaj ntxiaj ntim 
siab ua nqa tau, tsim kho lub lim  cua kom muaj txiaj ntsim zoo tshaj plaws 
rau ntawm lub chaw, thiab ua lwm yam kev hloov pauv kom cov cua sab 
rauv nkag los ntau ntxiv thiab nqus cov cua sab hauv thiab lwm qhov chaw 
tawm. 
• Kuaj xyuas rau ntawm CDPH website tas li rau cov ntaub ntawv kho dua 
tshiab thiab cov lus qhia lim cua kom txhob muaj kab mob los ntawm cov 
cua phem tshwm sim rau sab hauv tej tsev. 
• Kev ntxuav kom huv hauv cov chaw muaj neeg coob hauv cov chaw hloov 
tsheb thiab cov chaw caij tsheb ciav hlau, hauv cov chaw hloov tsheb thiab 
cov chaw caij tsheb hluav taws xob, thiab cov uas taug kev hauv dej xws li 
caij npav thiab caij nkoj, raws li qhov ib txwm ua. Cov chaw tuaj yeem suav 
nrog cov chav so, chav dej, chaw noj su, chaw sib hloov cov neeg nkag 
thiab neeg tawm, suv nrog cov taw ntaiv, theem ntaiv, thiab cov tswj ntaiv 
nqa, thiab lwm yam. Nquag muab tshuaj tua kab mob ntxuav cov chaw 
nquag siv, muaj xws li cov chaw muag khoom me, tshuab muag pib tsheb, 
chaw lem, tog zaum, pob nyem ntaiv nqa, cov duab qhia kev, cov qhov 
rooj, chav dej, chaw ntxuav tes, cov cuab yeej tuav, cov chaw kho khoom 
siv, thiab cov cuab yeej siv. 
----------------Page (8) Break----------------
10 
 
• Nco ntsoov ntxuav tas li thiab tua tshuaj rau cov chaw nquag kov nyob hauv 
txhua lub tsheb tau siv thauj neeg mus los, muaj xws li tab sis kuj tsis tas rau, 
cov tog zaum, cov lag khawm, cov qhov rooj, cov hlua khawm, cov qhov 
muag thiab cov qhib cua txias, cov phab ntsa thiab qhov rai, cov tes tuav, 
cov hlua rub thiab cov pob uas neeg caij tsheb siv thov kom nres tsheb. 
• Ntxuav txhua qhov uas tus neeb tsav tsheb kov thaum hloov zeeg los sis 
hloov tus neeg siv, qhov twg los xij uas nquag tshwm sim. Muab lub sij hawm 
rau cov neeg ua hauj lwm tau siv cov kev xyaum ua kev tu ntxuav kom huv 
si nyob rau lawv cov caij ua hauj lwm. Cob cov hauj lwm tu kom huv tsim 
nyog yuav tau cob ncua sij hawm ua hauj lwm tam li yog ib feem ntawm tus 
neeg ua hauj lwm cov luag hauj lwm. 
• Thaum mus pab cov neeg caij tsheb uas caij lub laub lossis lwm cov cuab 
yeej pab mus kev, lossis cov neeg uas tus neeg ua hauj lwm yuav tau pab 
cuam, tus neeg ua hauj lwm yuav tsum siv tshuaj tua kab mob ntxuav lawv 
txhais tes ua ntej thiab tom qab mus pab.  
• Zam kev sib koom siv xov tooj, cov khoom siv ua lwm yam hauj lwm, los sis 
cov khoom siv qhov twg los xij uas siv tau. Txhob koom siv PPE. 
• Thaum xaiv cov khes mis los tua kab mob, cov tswv hauj lwm yuav tsum siv 
cov khoom uas tau kev pom zoo lawm rau kev tiv thaiv Tus Kab Mob Khaus 
Viv-19 (COVID-19) nyob rau qhov Koom Haum Pov Thaiv Huab Cua Ib Puag 
Ncig (EPA)-tau pom zoo rau cov npe khoom siv thiab cov lus qhia siv. Siv cov 
tshuaj tua kab mob uas muaj ntawv sau lo rau siv tawm tsam cov kab mob 
tawm tshiab kom tau zoo, tshuaj ntxuav tsev (5 diav tshuaj yej rau ib gallon 
dej), los sis muaj cawv tov nrog li ntawm 70% uas phim rau qhov khoom yuav 
txhuam. Muab kev cob qhia txog kev siv cov tshuaj khes mis, cov lus qhia los 
ntawm lub tsev tsim ua cov tshuaj, cov qauv cai lim cua, thiab cov qauv cai 
ntawm Cal/OSHA hais txog kev siv cov tshuaj kom muaj nyab xeeb qhia rau 
cov neeg ua hauj lwm. Cov neeg ua hauj lwm uas siv cov tshuaj tu ntxuav 
kom huv si thiab cov tshuaj tsuag tua kab mob yuav tsum rau hnab looj tes 
thiab lwm yam khoom siv pov thaiv raws li cov lus qhia txog qhov khoom tsim 
ntawd. Ua raws cov tswm yim kev nthuav tus kab mob hawb pob uas tau 
txais kev cob qhia los ntawm Feem Hauj Lwm Saib Xyuas Kev Noj Qab Haus 
Huv thiab ua kom paub meej tias muaj kev tso huab cua nkag mus rau hauv 
txaus tsim nyog lawm. 
• Txhawm rau txo qhov kev phom sij ntawm kab mob Legionnaires thiab lwm 
yam kab mob uas cuam tshuam nrog dej, siv cov kauj ruam los ua kom 
paub meej tias txhua cov ciav thiab kais dej (piv txwv li, cov kais dej haus, 
cov chaw txaus dej zoo nkauj) tias muaj kev nyab xeeb los siv tom qab lub 
chaw hauj lwm kaw cia ncua ntev. 
• Teev kom muaj cov chaw nthuav tes hauv cov chaw hauj lwm, xws li cov 
chaw hauj lwm rau tsheb ntiav thiab tsheb ciav hlau, cov tsheb ntiav thiab 
tsheb ciav hlau, thiab cov tsheb thauj neeg, kom muaj xws li tshuaj ntxhuav 
----------------Page (9) Break----------------
11 
 
tes thiab phuam tua kab mob, thiab muab cov tshuaj ntxhuav tes ua leej rau 
txhua tus neeg hauj lwm ntawm txoj kev khiav tsheb (piv txwv li, cov tub lag 
luam tsav tsheb thiab cov kws tsav tsheb). 
• Saib xyuas kom cov chaw tu ntawd tseem ua hauj lwm tau thiab muaj txhij 
txhua rau txhua lub sij hawm thiab npaj tshuaj xab npum, ntaub so tes, thiab 
tshuaj tsuag tua kab mob rau ntawm tes ntxiv yog thaum xav tau.  
• Yog ua tau, tsis txhob cheb tsev los sis siv lwm lub tswv yim ua kom tej kab 
mob ya mus raws huab cua tshwj tsis yog txhua tus neeg nyob hauv thaj 
chaw no muaj khoom siv PPE tsim nyog. Siv ib lub tshuab nqus pluas plav uas 
muaj ib daim lim HEPA yog ua tau. 
Cov Lus Qhia Caiv Lub Cev Nyob Kom Sib 
Nrug Deb 
• CEEB TOOM: kev nyob sib nrug deb ntawm lub cev nkaus xwb yuav tsis txaus 
rau kom tiv thaiv kev sib kis Tus Kab Mob Khau Viv-19 (COVID-19) hauv tsev.  
• Txho kev nyob ua ke coob uas siab tshaj plaws nyob rau ntawm cov tsheb 
ntiav thiab tsheb ciav hlau thiab tej nkoj txhawm rau txhawb pab ncua kev 
sib nrug. Tshem los sis cia cov chaw zaum kom nrug txhawm rau txhob pab 
ncua kev sib nrug los sis siv cov ntaub nplaum kob los mus cim rau qhov 
chaw zaum qhia tias tso cai rau cov neeg caij zaum tau los sis txwv qhov 
chaw zaum tsis pub siv. Yog nyob rau qhov chaw ua tau, siv lub tsheb npav 
los sis tsheb ntiav ntxiv txhawm rau txhawb pab ncua kev thauj neeg coob 
dhau lawm ntawm cov kev khiav tsheb uas muaj neeg coob thiab yuav 
tsum ua kom muaj ncua kev sib nrug ntawm cov neeg caij. 
• Siv cov kev ntsuas los xyuas kom paub meej txog ncua kev sib nrug tsawg 
kawg li ntawm rau fij ntawm cov tub lag luam tsav tsheb ntiav thiab tsheb 
ciav hlau thiab cov neeg caij tsheb. Qhov no suav nrog kev siv cov khoom 
los kem los sis kev ntsia kom nyob sib nrug (piv txwv li, kev cim hauv plag, lo 
ntaub nplaum kob, muab cov tog zaum los sis qhov chaw nyob ntawm cov 
neeg caij tsheb tshem tawm tsis pub siv, los sis taw qhia cov neeg caij tsheb 
tias qhov chaw twg uas lawv tsis tuaj yeem zaum rau los sis sawv ze rau tus 
tub lag luam tsav tsheb). Yog qhov chaw zaum nraug tshem tawm ntawm 
kev siv lawm, ua tib zoo los ua kom paub meej tias ua tau raws cov cai tseev 
kom ua qib qis ntawm qhov chaw zaum rau cov neeg tsis taus. 
• Nyob rau cov tsheb ntiav hauv zej tsoom, piv txwv li cov tsheb npav hauv 
nroog, cov chaw zaum uas nyob ze li rau fij ntawm tus tub lag luam tsav 
tsheb yuav tsum muaj rho tawm kev siv thiab tsis pub siv rau cov neeg caij 
tsheb yog tias nws tsis cuam tshuam rau cov cai tseev kom ua ntawm qhov 
chaw zaum rau cov neeg tsis taus. cov neeg saib xyuas saum lub tsheb yuav 
muaj txoj kev xaiv los thov kom cov neeg caij tsheb zam txhob sawv los sis 
----------------Page (10) Break----------------
12 
 
zaum ze dua rau fij  ntawm lawv sawv daws. Yog nyob rau qhov chaw ua 
tau, nruab cov iav kajPlexiglas thais cais los sis lwm yam kem uas tsim nyog 
rau hauv cov tsheb ntiav thiab cov tsheb ciav hlau txhawm rau txo kev sib kis 
kab mob ntawm cov neeg saib xyuas saum tsheb thiab cov neeg caij tsheb.  
• Txiav txim siab ua raws li cov neeg ua hauj lwm uas thov kom hloov lub luag 
hauj lwm uas txo qis kev sib chwv nrog cov neeg yuav khoom thiab lwm tus 
neeg ua hauj lwm (xws li tuav tswj kev ua hauj lwm hla kev siv xov tooj ua 
hauj lwm). 
• Qhov kem lub sij hawm tuaj uas tus neeg ua hauj lwm siv, ua raws li tus nqi 
zog ntawm lub sij hawm ua hauj lwm, los tswj kom tau cov cai lub cev nyob 
sib nrug.  
• Saib xyuas kom cov neeg ua hauj lwm caiv nyob kom sib nrug deb rau hauv 
tej chav so, siv tej yam thaiv cais, tso cov rooj/cov rooj zaum kom sib nrug 
deb txaus rau ntawm cov neeg ua hauj lwm, thiab lwm yam ntxiv. Qhov ua 
tau, tsim cov chaw so sab nraum zoov kom muaj ntxoov ntxoo npog thiab 
cais cov kev zaum uas ua kom ntseeg tau tias tswj kev nyob sib nrug deb 
ntawm lwm tus. Txhawb kom cov neeg ua hauj lwm los ntawm qhov chaw 
los sib sau ua ke rau thaum lub sij hawm so thiab saib xyuas kom lawv txhob 
noj thiab txhob haus dej tig ntsej muag ua ke kom nyias nyob nyias sib nrug 
deb li rau fij. 
• Teev cov kev txwv ncua ciam qhov coob ntawm cov neeg hauj lwm hauv 
cov chaw nyob sib ze txhawm rau kom paub meej tias nyob sib nrug tau 
yam tsawg kawg yog rau fij txhawm rau kom txwv tau kev kis kab mob. 
• Tseev kom cov neeg caij tsheb los yuav pib thiab ntxiv tus nyiaj cia rau cov 
npav tsheb ntiav thab tsheb ciav hlau hauv online txhawm rau txo kev siv 
cov tshuab nyob rau ntawm lub chaw nce tsheb. 
• Txhim kho txoj kev npaj ntawm kev nce thiab nqis ntawm tus neeg caij tsheb 
txhawm rau txo cov sib cwv thiab kev sib txiv nrog rau lwm tus neeg caij 
tsheb nyob rau thaum nce thiab nqis lub tsheb ntiav. 
• Thaum mus ncig raws lub nkoj thauj mus los hauv dej, xws li nkoj loj los sis nkoj 
me, kom cov neeg caij tshaj qhia rau cov neeg hauj lwm hauv nkoj yog lawv 
mus ncig ua ib ke raws li kev ua koom txoos, yog tsim nyog. Cov neeg hauj 
lwm hauv nkoj yuav los pab teev ua kab tos rau kev nce thiab nqis nkoj yam 
ua raws ncua kev sib nrug raws cov pab pawg me. 
• Kev soj ntsuam txoj hauv kev mus uas yuav tsum muaj ncua kev sib nrug yog 
ib qhov nyuaj heev los ntawm neeg caij. Hloov kho txoj hauv kev mus ntawm 
cov tsheb bus thiab tsheb ntiav thiab teem caij los teev qhov kev xav tau 
cov tsheb npav, tsheb ciav hlau, thiab lwm cov tshiab thauj mus los ntxiv 
nyob rau thaum lub sij hawm muaj cov neeg caij coob ntawm txoj hauv kev 
khiav tsheb uas coob. 
----------------Page (11) Break----------------
13 
 
Cov Kev Txheeb Xam Ntxiv rau Cov Neeg Ncaij 
Tsheb Uas Muaj Kab Mob (Tsheb Ntiav Taxis, 
Tsheb Caij Mus Los Rideshare, Cov Tsheb Xa Mus 
Los, Tsheb Ntiav Limousines, thiab lwm yam.) 
• Cov kev caij tsheb hauv pab pawg uas muaj los ntawm cov tuam txhab caij 
tsheb, uas suav nrog muab txog kev xaiv ntawm hom pab pawg tsheb sib 
rau lwm hom kev thauj mus los nyob rau tib txoj hauv kev uas sib xws, yuav 
tsum raug ncua kom txog thaum muaj lus qhia txog kev noj qab haus huv 
ntxiv rau kev rov qab qhib caij tsheb. 
• Cov tub lag luam tsav tsheb ntiav thiab tsheb taxi thiab cov tuam txhab 
thauj neeg ntiag tug yuav tsum txhim kho tus txheej txheem uas tso cai rau 
cov kws tsav tsheb thiab cov neeg caij tsheb kom los tshem kev caij tsheb 
tawm tau yam tsis raug nplua yog tias lwm tog tsis rau ntaub npog qhov 
ncauj. Tsab cai no yuav tsum qhia rau cov neeg caij tsheb ua ntej lawv yuav 
teev txog kev caij tsheb. 
• Muab uas muaj cov khoom pab uas tsim nyog rau cov kws tsav tsheb kom 
los ntxuav tu thiab tua kab mob tas li rau tej plas uas nquag tuav mus los 
hauv lub tsheb. Cov kws tsav tsheb yuav tsum muaj taub tshuaj txaus ntxuav 
tu thiab tua kab thiab/los sis cov npuam so tua kab mob hauv lawv cov 
tsheb. Cov kws tsav tsheb yuav tsum ua raws li cov lus qhia ntawm lub khw 
tsim yam tshuaj ntawd txhawm rau tu ntxuav thiab tua kab mob kom tsim 
nyog hauv lub tsheb, suav nrog kev siv cov kev qhia tua ntxuav uas tsim 
nyog rau tej phab ntsa. Cov neeg tsav tsheb yuav tsum tau txais kev cob 
qhia txog cov kev phom sij ntawm qhov (cov) tshuaj ntawd thiab txhua 
qhov khoom pab tiv thaiv uas tsim nyog siv. Txheeb xyuas kom muaj cua 
kom txaus thaum tu ntxuav/tua kab mob hauv lub tsheb. Lub kauj tig tsheb, 
tus pas nkag kias, ob lub pob nyem teeb lem tsheb, thiab lwm yam khoom 
uas nyiam tuav hauv tsheb yuav tsum tau ntxuav thiab ntxuav kab mob tas 
li. Muab cov thoob ntim pov tseg ruab rau hauv lub tsheb kom tau muab 
cov phuam so tua kab thiab lwm yam khoom pom tseg rau yam tsim nyog. 
• Qhov chaw uas nquag chwv rau heev uas cov neeg caij tsheb nyiam chwv 
rau yuav tsum tau quag ntxhuav tu thiab tua kab mob nyob thaum pib thiab 
xaus ntawm txhua qhov kev hloov sij hauj lwm, thiab nyob rau thaum xa cov 
neeg caij tsheb mus los. Qhov no suav nrog lub ntuag qhov rooj, cov tes 
tuav, cov qhov rai, cov hlua kiab ncaw zaum, thiab lub pob khawm. Muab 
sij hawm rau cov neeg hauj lwm los mus tu ntxuav ua ntej yuav rov mus thauj 
lwm cov neeg caij tsheb. Yog tias tau tu ntxhuav lub tsheb rau tus kws tsav 
tsheb lawm lawv yuav tsum tau them nyiaj kiag nyob rau lub sij hawm 
ntawd. 
----------------Page (12) Break----------------
14 
 
• Txheeb xam txog kev nruab lub loog uas nkag tsis tau rau ntawm lub rooj xub 
thawj thiab lub rooj tshav tsheb. 
• Cov kws tsav tsheb yuav tsum txheeb xam txog qhov kev thov cov neeg caij 
tsheb kom thiaj lawv cov hnab thiab khoom ntiag tug nyob rau thaum nce 
thiab nqis tsheb, yog tias ua tau. Yog hais tias muab cov kev pab cuam zoo 
li no, thov kom cov neeg caij tsheb tswj ncua kev sib nrug tsawg kawg nkaus 
yog rau fij. Tom qab kov cov peev txheej vaj tse ntawm cov neeg caij tsheb 
lawm, cov kws tsav tsheb yuav tsum siv cov tshuaj ntxuav tes. 
• Cov neeg caij tsheb yuav tsum zaum ntawm cov tog zaum tom qab kom sib 
nrug deb tshaj plaws rau ntawm tus neeg caij tsheb thiab tus kws tsav tsheb. 
Cov app Tsheb Rideshare yuav tsum ceeb toom txoj cai tseev kom ua thiab 
qhov ntim tau coob ntawm cov rooj zaum uas hloov tshiab no rau cov neeg 
caij tsheb paub thaum lawv teev kev caij tsheb thiab thov tuaj raws email, 
kev sau ntawv, los sis lwm yam cuab yeej sib txuas lus nrog cov neeg tuaj 
yuav khoom.  
• Cov app Tsheb Rideshare thiab cov tub lag luam tsav tsheb ntiav taxi raws 
xov tooj yuav tsum ceeb toom cov neeg caij tsheb kom rau cov ntaub npog 
qhov ncauj thiab ceeb toom rau lawv tias kev caij tsheb yuav raug tshem 
tawm yog tias lawv tsis rau daim ntaub npog qhov ncauj. 
• Zam kev siv txoj kev xaiv ua kev ncua nkag tau rau hauv lub ntsheb mus los 
thaum tus neeg caij tsheb tab tom mus los; qhov tsim nyog, siv lub tshuab tso 
nqus pa ntawm lub tsheb kom coj cov huab cua sab nraud thiab/los sis txo 
cov iav qhov rai tsheb kom qis. 
 
 
 
 
 
 
1tsum tau txiav txim txog rau cov neeg uas tsis muaj zog. Cov kws muab kev siab xyuas neeg 
caij tsheb zej tsoom thiab ntiag tug, cov chaw hauj lwm thauj mus los, thiab cov tub lag luam 
tsav tsheb ciav hlau hla nroog yuav tsum ua raws txhua cov qauv cai Cal/OSHA thiab npaj los 
txhawm nws cov lus qhia kom zoo li qhov ua tau ntawm cov lus qhia los ntawm Cov Chaw Tswj 
thiab Tiav Thaiv Kab Mob (Centers for Disease Control and Prevention, CDC) thiab Feem Hauj 
Lwm Saib Xyuas Kev Noj Qab Haus Huv (California Department of Public Health, CDPH). Tsis tas li 
ntawd, cov chaw hauj lwm no yuav tsum npaj hloov lawv cov hauj lwm raws li kev hloov pauv 
ntawm cov lus qhia no. 
----------------Page (13) Break----------------
