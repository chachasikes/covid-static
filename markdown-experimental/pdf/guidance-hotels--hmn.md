---
PDFFormatVersion: 1.6
IsAcroFormPresent: false
IsXFAPresent: false
Title: Hotels
Author: Kaina Pereira
Producer: AbleDocs Inc.
CreationDate: D:20200724182853-04'00'
ModDate: D:20200806091623-07'00'
date_created: Fri Jul 24 2020 18:28:00 GMT-0700
date_modified: Fri Jul 24 2020 18:28:00 GMT-0700
---
COVID-19 LUS 
QHIA TXOG KEV 
UA LAG LUAM: 
Cov Tsev Tos Qhua 
thiab Chaw So 
Lub Xya Hlis, Tim 29, 2020 
covid19.ca.gov
----------------Page (0) Break----------------
NTHUAV QHIA 
Nyob rau Lub Peb Hlis Ntuj Tim 19, 2020, lub Xeev Tus Thawj Coj Saib Xyuas Kev Noj Qab 
Haus Huv thiab Tus Thawj Kav Xwm ntawm California Chav Hauj Lwm Ntsig Txog Zej 
Tsoom Kev Noj Qab Haus Huv (California Department of Public Health) tau muaj lus 
txib yuav kom cov neeg California nyob twj ywm hauv tsev los txo qhov sib kis ntawm 
COVID-19 ntawm qhov chaw muaj neeg coob. 
Qhov cuam tshuam tsis zoo ntawm COVID-19 nyob rau cov neeg California kev noj 
qab haus huv tseem tsis tau paub zoo.  Tau tshaj tawm txog kev tsis xis neej pib ntawm 
qhov mob me (qee tus neeg tsis hnov muaj tsos mob li) mus rau qhov mob loj uas tsim 
ua rau tuag taus. Muaj ntau pawg neeg tshwj xeeb, suav nrog rau cov neeg muaj 
hnub nyoog 65 xyoos los sis laus dua thiab tus uas muaj yam ntxwv mob hnyav, xws li 
mob plawv los sis mob ntsws los sis mob ntshav qab zib, yog cov muaj kev pheej hmoo 
siab zog ntawm kev pw tsev kho mob thiab muaj ntau yam mob hnyav. Kev sib kis no 
feem ntau lawm yog thaum tib neeg nyob sib ze los sis nyob rau qhov chaw uas huab 
cua tsis hloov zoo nrog tus neeg kis kab mob lawm, tab txawm tus neeg ntawd tsis 
muaj cov tsos mob los sis cov tsos mob tsis tau tshwm sim los xij. 
Cov ntaub ntawv qhia tseeb txog ntawm qhov coob thiab cov qib ntawm COVID-19 
los ntawm cov chaw ua lag luam los sis cov pab pawg neeg ua hauj lwm, suav nrog 
rau cov neeg ua hauj tsim kho kev uas ua hauj lwm hnyav tsis tau muaj nyob rau lub 
sij hawm no. Nws tau muaj kev kis kab mob nyob rau ntau cov chaw ua hauj lwm, 
qhia tias cov neeg ua hauj lwm ntxim li yuav los sis kis tau kab mob COVID-19. Cov 
piv txwv ntawm cov chaw ua hauj lwm no muaj suav nrog cov tsev kho mob, cov 
tsev laus, cov tsev txim, cov tsim khoom noj, cov tsev cia khoom, cov chaw luas nqaij 
thiab cov khw muag khoom noj. 
Cov lus txib kom nyob twj ywm hauv tsev tau muaj kev hloov pauv, nws tseem ceeb 
rau txhua cov kauj ruam ntxim ua tau los ua kom ntseeg tias cov neeg ua hauj lwm 
thiab cov zej tsoom nyab xeeb. 
Cov cai ua kev pov thaiv tseem ceeb muaj nrog: 
✓ua kom lub cev nyob sib nrug deb kom ntau li ntau tau,
✓cov neeg ua hauj lwm thiab cov tub lag luam/cov qhua siv ntaub
npog qhov ncauj qhov ntswg (ntawm qhov chaw uas tsis tas siv kev
pov thaiv kev ua pa),
✓nquag ntxuav tes thiab tua kab mob thiab tu txhais tes kom huv,
✓qhia cov neeg ua hauj lwm txog cov no thiab lwm yam ntawm lub phiaj
xwm pov thaiv COVID-19.
Ib qhov ntxiv, nws yuav yog cov txheej txheem lis hauj lwm uas nyuaj los txheeb txog 
cov xwm txheej tshiab ntawm cov chaw ua hauj lwm muaj mob thiab, thaum twg 
tau txheeb pom, qhov cuam tshuam sai thiab kev ua hauj lwm nrog cov nom tswj 
saib xyuas zej tsoom kev noj qab haus huv los ua kom txo tau kev kis tus kab mob. 
----------------Page (1) Break----------------
 
LUB HOM PHIAJ 
Daim ntawv no muab lus qhia rau cov lag luam ua tsev tos qhua thiab chaw so kom 
pab txhawb tau kev nyab xeeb, huab cua ib puag ncig ntawm cov neeg ua hauj lwm 
thiab cov qhua kom huv.  
CIM TSEG: Cov neeg ua hauj lwm tsev tos qhua thiab chaw so nyob rau hauv 
cov cheeb nroog uas tus thawj saib xyuas kev noj qab haus hauv tau pom zoo 
rau lawm kom rov qhib tau raws li lus qhia rau Cov Tsev Tos Qhua (rau cov neeg 
mus ntoj ncig thiab cov neeg taug kev) nyob rau hauv COVID-19 Cheeb Nroog 
Roadmap lub vev xaib. 
Qhov lus qhia tsis yog txhob txwm ua los thim los sis tshem tawm tej tus neeg ua hauj 
lwm qhov muaj cai, suav nrog txoj cai, cai kav tswj los sis txoj cai txheeb sau, thiab txoj 
cai uas tsis muaj txhij, raws li qhov nws tsis suav nrog lub cheeb nroog qhov lus txib txog 
kev noj qab haus huv, los sis nws txoj cai rau kev noj qab haus huv uas yeej muaj lawm 
thiab cov cai yuav tau ua cuam tshuam kev noj qab haus huv xws li cov 
Cal/OSHA.1Kev Nyob tam sim no muaj kev hloov pauv rau lus qhia txog kev noj qab 
haus huv rau zej tsoom thiab lub xeev/hauv zos, raws li qhov COVID-19 cov cheeb 
nroog li xwm txheej Cal/OSHA muaj ntau cov cai kev nyab xeeb thiab kev noj qab 
haus huv nyob ntawm Cal/OSHA Lus Qhia txog Cov Cai Yuav Tau Ua los Pov Thaiv Cov 
Neeg Ua Hauj Lwm los ntawm Khaus Laus Nas Vais Lav lub vev xaib. CDC muaj lus qhia 
ntxiv rau cov lag luam thiab cov tswv hauj lwm. 
Yuav Tau Siv Cov Ntaub Npog Qhov Ncauj Qhov Ntswg 
Nyob rau Lub Rau Hlis Ntuj Tim 18, CDPH tau tawm Lus Qhia Siv Cov Ntaub Npog 
Qhov Ncauj Qhov Ntswg, qhov uas cov zej tsoom neeg thiab cov neeg ua hauj lwm 
nyob rau txhua qhov chaw muaj zej tsoom neeg los puav leej yuav tau npog qhov 
ncauj qhov ntswg thiab tej chaw ua hauj lwm yuav tau teeb seb muab qhov chaw 
twg ua qhov muaj kev pheej hmoo nphav tau kab mob.  
Tib neeg nyob hauv California yuav tsum rau cov ntaub npog qhov ncauj qhov 
ntswg thaum lawv mus ua hauj lwm, tsis hais nyob ntawm chaw ua hauj lwm los sis 
thaum tawm mus ua hauj lwm sab nrauv, thaum: 
• Ua hauj lwm cuam tshuam tim ntsej tim muag nyob nrog cov neeg zej tsoom; 
• Kev ua hauj lwm nyob rau txhua qhov chaw muaj zej tsoom neeg tuaj saib, 
yam tsis quav ntsej txog seb lub sij hawm ntawd puas muaj zej tsoom neeg  leej 
twg tuaj. 
• Kev ua hauj lwm nyob rau qhov chaw npaj khoom noj los sis ntim khoom noj ua 
pob muag los sis muab xa mus rau lwm qhov chaw; 
• Tab tom ua hauj lwm nyob hauv los sis taug kev hla cov chaw muaj neeg 
coob, xws li cov chaw taug kev hauv tsev, cov ntawv, cov liv nce nqis thiab 
cov chaw nres tsheb; 
----------------Page (2) Break----------------
•Nyob rau hauv tej lub chav los sis qhov chaw uas muaj lwm tus neeg nyob ib
ncig (tsis xam nrog cov neeg hauv tsev neeg los sis cov neeg zej zog nyob ib
ncig hauv) uas tuaj thaum tsis tuaj yeem ua kom lub cev nyob sib nrug tau;
•Kev tsav tsheb los sis kev ua hauj lwm nyob rau txhua qhov kev thauj mus los los
sis kev khiav tsheb thauj zej tsoom neeg, tshav tav xij, los sis tsheb ntiag tug ua
hauj lwm thauj neeg los sis tsheb sib koom caij thaum muaj neeg tuaj caij.
Thaum tsis muaj neeg tuaj caij, los yuav tau npog qhov ncauj qhov ntswg kom
zoo.
Ua kom tiav cov ntsiab lus qhia, suav nrog rau txhua cov cai yuav tau ua thiab cov yuav 
tau zam rau cov cai no, tuaj yeem pom muaj nyob hauv qhov lus qhia. Yuav tau npog 
qhov ncauj qhov ntswg nyob rau lwm xwm txheej, thiab cov tswv hauj lwm tuaj tsim tau 
lwm cov cai npog qhov ncauj qhov ntswg ntxiv kom muaj kev nyab xeeb rau cov neeg 
ua hauj lwm thiab qhov chaw ua hauj lwm muaj kev noj qab haus huv.  Cov tuam txhab 
ntiav neeg ua haujlwm yuav tsum tau npaj kom muaj ntaub npog qhov ncauj qhov 
ntswg rau cov neeg ua haujlwm siv lossis ntxiv nyiaj rov qab rau cov neeg ua haujlwm 
uas lawv rho lawv li nyiaj mus yuav cov ntaub npog qhov ncauj qhov ntswg los siv.
Cov tswv hauj lwm tsim nyog tsim kho txoj cai siv rau lub chaw so rau tus neeg ua hauj 
lwm uas ua tau raws ib ntawm cov kev zam los ntawm kev npog qhov ncauj qhov 
ntswg. Yog tias ib tus neeg ua hauj lwm uas yuav tau rau daim ntaub npog qhov ncauj 
qhov ntswg vim yuav tau nyob ze nrog tus tsis tuaj yeem npog tau vim tus yam ntxwv 
kev mob nkeeg, lawv tsim nyog yuav tau ua lwm yam tsis muaj kev txwv, xws li siv daim 
npog khwb thoob plaws lub ntsej muag, yog tias ua tau thiab yog tias siv tau raws tus 
yam ntxwv mob. 
Cov lag luam uas qhib rau zej tsoom neeg tsim nyog yuav tau paub txog cov kev zam 
rau kev npog qhov ncauj qhov ntswg nyob rau CDPH Lus Qhia Txog Kev Npog Ntseg 
Muag yuav tsis suav nrog txhua tus zej tsoom neeg uas tsis npog ntseg muag yog tias tus 
neeg ntawd tab tom ua raws li qhov lus qhia. Cov lag luam yuav tsum tsim kom muaj 
cov cai txog rau kev hais daws cov kev zam no ntawm cov neeg qhua, cov neeg uas 
tau txais kev pab cuam, cov neeg tuaj saib, thiab cov neeg ua hauj lwm. 
----------------Page (3) Break----------------
 
Lub Phiaj Xwm Tshwj Xeeb Xeeb Chaw Ua 
Hauj Lwm 
• Sau kom muaj ua ntaub ntawv, lub phiaj xwm pov thaiv COVID-19 
tshwj xeeb rau ntawm chaw ua hauj lwm nyob rau ntawm txhua lub 
tsev hauj lwm, ua kev ntsuam xyuas qhov pheej hmoo ntawm chaw 
ua hauj lwm rau txhua qhov chaw ua hauj lwm thiab txhua txoj hauj 
lwm, thiab tus neeg uas teeb los tuav txoj hauj lwm ntawm lub tsev ua 
hauj lwm los ua lub phiaj xwm. 
• Koom tes nrog CDPH Lus Qhia Kev Npog Ntseg Muag nyob rau hauv 
Chaw Ua Hauj Lwm Lub Phiaj Xwm Tshwj Xeeb thiab suav nrog rau 
txoj cai lis hauj lwm rau cov raug zam. 
• Txheeb cov ntaub ntawv sib txuas lus rau lub chaw ua hauj lwm txog 
kev noj qab haus huv hauv zos uas lub chaw tau muab xauv lawm 
rau kev sib txuas lus txog kev paub txog ntawm COVID-19 kev sib kis 
rau cov neeg ua hauj lwm. 
• Cob qhia thiab sib txuas lus nrog cov neeg ua hauj lwm thiab tus sawv 
cev neeg ua hauj lwm nyob rau lub phiaj xwm thiab tsim kom muaj 
lub phiaj xwm rau cov neeg ua hauj lwm thiab lawv cov neeg sawv 
cev. 
• Nquag ntsuam xyuas lub chaw ua hauj lwm kom ua tau raws lub 
phiaj xwm thiab tej ntaub ntawv thiab txheeb txog yam ua tsis tau 
zoo kom raug. 
• Tshawb nrhiav qhov tsim ua rau muaj mob COVID-19 thiab ntaus nqi 
tias cov feem xyuam twg cuam tshuam hauj lwm uas tuaj yeem tsim 
ua rau pheej hmoo kis tau kab mob. Hloov kho lub phiaj xwm raws 
qhov xav tau los pov thaiv kom txhob muaj ntau xwm txheej ntxiv. 
• Ua kev lis hauj lwm raws qhov tsim nyog thiab cov txheej txheem 
thaum lub chaw ua hauj lwm muaj qhov kis kab mob, raws li nrog 
rau CDPH cov lus qhia. 
• Txheeb txog qhov nyob sib ze (sib nrug li ntawm rau feet ntev li 15 
feeb los sis ntev dua) ntawm tus neeg ua hauj lwm uas kis tau 
mob lawm thiab ua cov kauj ruam los cais tus neeg ua hauj lwm 
uas ntsuam xyuas pom muaj COVID-19 lawm thiab cov tau nyob 
sib ze nrog mus nyob ib leeg. 
• Coj raws li cov lus qhia hauv qab no. Tsis ua raws yuav tsim ua rau lub 
chaw ua hauj lwm muaj mob nkeeg uas tsim ua rau lub chaw ua hauj 
lwm raug kaw ib ntus los sis muaj ciam txwv. 
 
----------------Page (4) Break----------------
 
Cov Ncauj Lus rau Neeg Ua Hauj Lwm Xyaum 
• Ntaub ntawv nyob rau COVID-19, txoj hauv kev los pov thaiv kom 
txhob kis mus, thiab qhov twg yog lub hauv paus tsim ua rau muaj 
cov yam ntxwv mob uas ua rau tib neeg yuav kis tau tus kab mob. 
• Kev ntsuam xyuas tus kheej hauv tsev, suav nrog rau qhov kub txias/los 
sis ntsuam xyuas cov kev siv raws CDC cov lus qhia. 
• Qhov tseem ceeb ntawm kev tsis tuaj hauj lwm:  
o Yog tias tus neeg ua hauj lwm muaj cov yam ntxwv mob COVID-19 
raws li tau piav qhia los ntawm lub CDC, xws li ua npaws los sis ua 
daus no, hnoos, txog siav los sis ua pa nyuaj, nkees, mob raws tej 
leeg los sis mob ib ce mob tob hau, tsis qab los noj los sis tsis hnov 
ntxhiab tsw, mob qa, txhaws ntswg los sis los ntswg, xeev siab, 
ntuav, los sis raws plab, LOS SIS 
o Yog tias tus neeg ua hauj lwm raug ntaus nqi tias muaj COVID-19 
thiab tseem tsis tau raug tso tawm ntawm qhov chaw cais nyob ib 
leeg, LOS SIS  
o Yog tias, 14 hnub dhau mus lawm, tus neeg ua hauj lwm tau nyob 
ze nrog tej tus neeg uas ntaus nqi pom muaj COVID-19 thiab tau 
muab xam tias ntxim kis tau kab mob lawm (piv txwv tseem nyob 
rau qhov chaw cais nyob ib leeg). 
• Rov qab mus ua hauj lwm tom qab tus neeg mob tau txais kev ntaus nqi 
txog COVID-19 yog tias 10 hnub twb dhau mus lawm txij hnub pom muaj 
cov tsos mob zaum xub thawj, lawv cov tsos mob zoo lawm, thiab tus 
neeg ua hauj lwm tsis ua npaws lawm (yam tsis tas siv tshuaj los txo qhov 
ua npaws) nyob rau 72 teev.  Yog tias 10 hnub dhau mus lawm uas tus 
neeg ua hauj lwm raug ntaus nqi pom muaj COVID-19 tsis muaj yam ntxwv 
mob txij hnub pib sim pom muaj COVID-19 los ces rov mus hauj lwm tau.  
• Los nrhiav kev ua zoo saib xyuas yog tias cov tsos mob dhau los ua mob 
loj lawm, suav nrog rau muaj qhov mob los sis ceev hauv siab, feeb tsis 
meej los sis dis ncauj los sis ntsej muag xiav. Muaj ntaub ntawv thiab 
ntaub ntawv hloov kho tshiab nyob ntawm CDC lub vas sab. 
• Kev nquag ntxuav tes tas li nrog xab npum thiab dej yog qhov tseem 
ceeb, suav nrog rau kev muab xab npum txhuam li ntawm 20 feeb 
(los sis kev siv tshuaj pleev tua kab mob ntawm tes uas muaj cawv 
tov nrog yam tsawg kawg 60% (raws qhov nyiaj siv) los sis 70% cawv 
tov nrog (yog tias cov me nyuam uas tsis tau kev saib xyuas mus kov 
tsis tau qhov khoom) thaum cov neeg ua hauj lwm tsis tuaj yeem 
mus rau ntawm lub tais ntxuav tes los sis qhov chaw ntxuav tes, raws li 
CDC cov lus qhia). 
----------------Page (5) Break----------------
 
• Kev lub cev nyob sib nrug yog qhov tseem ceeb, tag nrho lub sij 
hawm nyob ntawm txoj hauj lwm thiab tsis nyob ntawm txoj hauj lwm 
(saib nqe lus qhia Kev Nyob Sib Nrug hauv qab no). 
• Kev npog ntsej muag kom zoo, suav nrog: 
o Kev npog ntsej muag yuav pov thaiv tsis tau tus npog thiab 
yuav tsis yog cuab yeej pov thaiv tus kheej (PPE). 
o Kev npog ntsej muag tuaj yeem pov thaiv tau cov neeg nyob ze 
tus npog, tab sis yuav hloov tsis tau qhov yuav tau nyob sib nrug 
thiab kev nquag ntxuav tes tas li. 
o Kev npog ntsej muag yuav tsum npog kom tau qhov ncauj 
qhov ntswg. 
o Cov neeg ua hauj lwm tsim nyog ntxuav tes los sis pleev tshuaj 
tua kab mob rau txhais tes ua ntej thiab tom qab kev siv los sis 
kev txav daim ntaub npog ntsej muag. 
o Zam txhob kov ob lub qhov muag, qhov ntswg thiab qhov ncauj. 
o Txhob sib qiv siv cov ntaub npog ntsej muag thiab yuav tau muab 
ntxhua los sis txhob siv lawm tom qab sij hauj lwm. 
• Ntaub ntawv muaj nyob hauv CDPH Lus Qhia rau Siv Ntaub Npog Ntsej 
Muag, uas muaj lus txib txog rau cov xwm txheej uas yuav tsum tau rau 
ntaub npog ntsej muag thiab cov kev zam, raws li ntau txoj cai, cov cai 
ua hauj lwm, thiab cov cai uas tus tswv hauj lwm tau hloov kho los ua 
kom ntseeg tias siv cov ntaub npog ntsej muag. Muab kev qhia xyaum 
suav nrog rau tus tswv hauj lwm cov cai nyob rau txoj hauv kev tib neeg 
tus uas raug zam ntawm kev rau daim ntaub npog ntsej muag yuav tau 
ua. 
• Ua kom ntseeg tias txhua tus neeg muaj ntawv cog lus ua hauj lwm 
nrog, cov neeg ua hauj lwm ib ncua sij hawm los sis cov neeg muaj 
ntawv cog lus ua hauj lwm nrog nyob ntawm lub chaw ua hauj lwm tau 
txais kev cob qhia txog COVID-19 kom ua raws cov cai thiab muaj PPE 
tseem ceeb los siv. Sib tham txog cov luag hauj lwm ua ntej lub sij hawm 
uas cov koom haum xa cov neeg ua hauj lwm ib ncua thiab/los sis cov 
neeg ua hauj lwm muaj ntawv cog lus tuaj. 
• Ntaub ntawv qhia txog hnub so uas them nyiaj uas tus neeg ua hauj 
lwm muaj cai tau txais uas yuav ua rau yoom yim zog los nyob hauv 
tsev. Saib ntaub ntawv ntxiv nyob rau nom tswv cov khoos kas pab 
thaum muaj mob thiab neeg ua hauj lwm li nyiaj nqi zog them rau vim 
COVID-19, suav nrog rau neeg ua hauj lwm qhov muaj cai nyob rau 
thaum muaj mob nyob rau hauv Tsab Cai Cov Tsev Neeg Thawj Lub 
Luag Hauj Lwm Txog Khaus Laus Nas Vais Lav thiab tus neeg ua hauj 
----------------Page (6) Break----------------
 
lwm qhov muaj cai rau neeg ua hauj lwm qhov nqi zog thiab qhov nyiaj 
tau los ntawm hauj lwm cuam tshuam txog COVID-19 uas ua raws li 
Tswv Xeev Qhov Lus Txib N-62-20 thaum uas qhov lus txib tseem siv tau. 
 
Yuav Tau Tswj Saib Xyuas thiab Ntsuam 
Xyuas Txhua Tus Neeg 
• Ua kev ntsuam xyuas qhov kub txias thiab/los sis tus yam ntxwv mob rau 
txhua tus neeg ua hauj lwm nyob rau qhov pib ntawm lawv sij hauj lwm 
thiab cov neeg muag khoom, cov muaj ntawv cog lus ua hauj lwm 
nrog, los sis lwm cov neeg ua hauj lwm tab tom siv qhov kev teeb tsa. 
Ua kom ntseeg tias lub ntsuas qhov kub txias/ntsuas tus yam ntxwv mob 
txhob nyob ze dhau rau tus neeg ua hauj lwm los ua kom nrug tab tom.   
• Yog tias yus yuav tau ua yus kev ntsuam xyuas tom tsev, qhov uas yog ib 
txoj hauv kev phim ntxiv los ua kom tau raws kev teeb tsa, ua kom ntseeg 
tias tau muaj kev ntsuam xyuas ua ntej tus neeg ua hauj lwm yuav tawm 
ntawm sij hauj lwm mus tsev thiab ua raws li CDC cov lus qhia, raws li tau 
piav nyob rau Cov Ncauj Lus rau Tus Neeg Ua Hauj Lwm Xyaum li nqe 
saum toj no. 
• Txhawb nqa cov neeg ua hauj lwm thiab cov qhua tus uas muaj 
mob los sis pom muaj cov tsos mob ntawm COVID-19 kom nyob tsev. 
• Cov tswv hauj lwm yuav tsum muab thiab ua kom ntseeg tias cov 
neeg ua hauj lwm yuav tsum siv txhua cuab yeej pov thaiv tus kheej, 
suav nrog rau tsom iav thaiv qhov muag thiab cov hnab looj tes nyob 
qhov chaw tsim nyog.  
• Cov tswv hauj lwm tsim nyog ua zoo xav siv cov hnab looj tes uas siv 
tag pov tseg uas yuav pab tau zoo rau kev ntxuav tes tas li los sis kev 
siv tshuaj pleev tua kab mob ntawm tes; piv txwv cov neeg ua hauj 
lwm tus uas ntsuam xyuas lwm tus cov tsos mob los sis saib xyuas tej 
chaw uas kov tas li. 
• Kev tu vaj tsev yuav tsum ua hauv lub chav thaum cov qhua tsis nyob 
lawm xwb. Cov neeg tu tsev yuav tsum tau txais lus qhia los ua kom 
txhob nyob ze nrog cov qhua thaum tab tom tu tsev. Cov neeg tu tsev 
yuav tsum tau txais lus qhia los siv cov cuab yeej pab ua pa tom qab ua 
hauj lwm thiab/los sis qhib qhov rais yog tias ua tau, los ua kom muaj 
cua hloov ntau tuaj. 
• Cov tswv hauj lwm tsim nyog yuav tau txhawb nqa kom ntxuav tes, 
nrog xab npum thiab dej, thiab/los sis siv tshuaj tua kab mob ntawm 
txhais tes kom zoo rau cov neeg ua hauj lwm tom qab tau cuam 
tshuam nrog cov qhua, cov chav tu tsev thiab thaum qhib lub thawv xa 
----------------Page (7) Break----------------
 
ntawv los sis ua hauj lwm nrog tej chaw uas kov tas li. Cov kws tsav 
tsheb thauj neeg, cov neeg pab nqa hnab, thiab cov neeg tu tsev tsim 
nyog ntxuav lawv ob txhais tes tas li ncua sij hawm hloov sij hauj lwm 
thiab/los sis siv tshuaj ntxuav tes kom zoo. 
• Cov qhua thiab cov neeg tuaj saib tsim nyog ntsuam xyuas qhov kub 
txias thiab/los sis ntsuam xyuas thaum tuaj txog thiab hais kom siv tshuaj 
tua kab mob ntawm tes thiab rau lub npog ntsej muag. Tsim nyog muag 
cov ntaub npog ntsej muag rau cov qhua tus uas tuaj txog uas tsis muaj 
siv, yog tias pom. Yuav tau muaj paib qhia kom zoo los qhia rau daim 
ntaub npog ntsej muag kom yog thiab xyaum ua kev nyob sib nrug kom 
tab tom thaum siv tej vaj tsev. 
• Qhia rau cov qhua kom ras txog ua ntej yuav muab daim ntaub npog 
ntsej muag rau thiab yog tias ua tau, ua kom txhua leej tau siv thaum 
lawv tuaj txog yog tias lawv tsis muaj. 
 
Cov Txheej Txheem Kev Ua Kom Huv thiab 
Kev Tuab Kab Mob 
• Ua kev tu kom huv rau cov chaw uas muaj neeg mus los coob xws li lub 
tsev tos qhua cov chaw txais tos qhua, cov rooj tos qhua sau npe 
nkag, lub tswb nias qhib qhov rooj, cov chav so tos thiab cov cheeb 
tsam chaw noj su, cov chaw hloov khaub ncaws, cov tos neeg nce 
tsheb, cov chav ua zaub mov thiab cov cheeb tsam qhov rooj nkag 
thiab qhov rooj tawm mus sab nrauv suav nrog rau cov chaw nce 
ntaiv, cov ntaiv, cov tes tuav nce ntaiv thiab cov chaw tswj lub liv nce 
nqis.  
• Ua kev tua kab mob rau tej chaw uas nquag kov heev hnub ntawd 
thiab yav tsaus ntuj, suav nrog rau cov tes tuav qhib qhov rooj, tus tes 
liaj qhov rooj sab hauv tus qhua chav, lub tshuab muag khoom thiab 
tshuab ua dej khov, cov chaw nyem taws teeb, cov lis mauj tswj TV, 
cov xov tooj, cov tshuab plaub hau, cov qhov rooj qhib tshuab ntxhua 
khaub ncaws thiab cov tshuab ziab khaub ncaws, lub laub thauj thawv 
khoom, cov tes tuav kaw qhov rooj, cov chav plob, thiab cov chaw 
ntxuav tes.   Tua kab mob rau cov plag tsev uas tab tom tu kom huv 
txhua hnub. Tu tej khoom uas tsis hu ua ntej yuav tua kab mob. 
• Muab sij hawm rau cov neeg ua hauj lwm los ua kev tu kom huv ncua 
sij hawm lawv sij hauj lwm. Cob cov hauj lwm tu kom huv tsim nyog 
yuav tau cob ncua sij hawm ua hauj lwm tam li yog ib feem ntawm tus 
neeg ua hauj lwm cov luag hauj lwm. 
• Siv tshuaj tua kab mob hom zoo rau tej khoom siv ua hauj lwm, cov 
qaum rooj, thiab cov rooj pab rau kev ua hauj lwm kom zoo, suav nrog 
----------------Page (8) Break----------------
 
rau tshuaj tua kab mob ntawm txhais tes thiab tshuaj tua kab mob uas 
so tawm, thiab muab tshuaj tua kab mob ntawm tes rau txhua tus 
neeg ua hauj lwm los pab cov qhua ncaj nraim. 
• Ua kom ntseeg siab tias cov tsev rau khoom tua kom huv ua tau hauj 
lwm tas li thiab muaj khoom siv txhua lub sij hawm thiab muab xab 
npum, phuam so dej, thiab tshuaj tua kab mob ntawm txhais tes ntxiv 
raws qhov xav tau. 
• Thaum xaiv cov khes mis los tua kab mob, cov tswv hauj lwm yuav 
tsum siv cov khoom uas tau kev pom zoo lawm rau kev tawm tsam 
COVID-19 nyob rau qhov Koom Haum Pov Thaiv Huab Cua Ib Puag 
Ncig (EPA)-tau pom zoo rau  Siv cov tshuaj tua kab mob uas muaj 
ntawv sau lo rau siv tawm tsam cov kab mob tawm tshiab kom tau 
zoo, tshuaj ntxuav tsev (5 diav tshuaj yej rau ib gallon dej), los sis muaj 
cawv tov nrog li ntawm 70% uas phim rau qhov khoom yuav txhuam. 
Muab kev qhia pab rau cov neeg ua hauj lwm txog kev siv tshuaj 
khes mis phom sij, cov lus lub chaw tsim qhia, yuav tau muaj kev lim 
huab cua kom zoo, thiab ua raws Cal/OSHA cov cai siv kom nyab 
xeeb. Cov neeg ua hauj lwm tab tom siv cov tshuaj tu kom huv los sis 
cov tshuaj tua kab mob tsim nyog rau hnab looj tes thiab lwm cov 
cuab yeej pov thaiv tus kheej raws li cov lus qhia siv ntawm qhov 
khoom siv. Coj raws li cov hauv kev siv kom nyab xeeb tau muab kev 
pom zoo los ntawm California Chav Hauj Lwm ntsig txog Pej Xeem 
Kev Noj Qab Haus Huv (California Department of Public Health) thiab 
ua kom ntseeg tias muaj kev lim cua kom zoo. 
• Qhov chaw ntxim muaj, txhob txhuam cov plag tsev los sis ua lwm yam 
hauv kev uas yuav ua rau cov kab mob ri mus rau saum huab cua. Siv 
lub nqus cua uas muaj lub lim HEPA nyob rau qhov chaw uas ua tau. 
• Txo qhov pheej hmoo kab mob Legionnaires thiab lwm cov kab mob 
uas cuam tshuam nrog dej, ua ntau kauj ruam los ua kom ntseeg tias 
txhua cov kev ua hauj lwm txog dej thiab cov saib pom (xws li kais dej 
haus, dej txhuav zoo nkauj) nyab xeeb siv tom qab ua txheej txheem 
nres kho lub chaw ua hauj lwm. 
• Zam kev sib qiv xov tooj, cov thes lej, koos pis tawj nqa ntawm tes, cov 
koos pis tawj txawb rooj, cov cwj mem, cov khoom siv hauv chaw ua 
hauj lwm los sis cov chaw ua hauj lwm raws qhov ua tau. Tsis txhob sib 
qiv PPE. Cov cuab yeej thiab cov khoom siv uas yuav sib qiv yuav tau 
tua kab mob ua ntej, ncua sij hawm thiab tom qab txhua sij hauj lwm 
los sis txhua lub sij hawm thaum xa qhov khoom mus rau tus neeg ua 
hauj lwm tshiab. Qhov no suav nrog cov xov tooj, cov xov tooj cua, cov 
tshuab koos pis tawj thiab lwm cov cuab yeej siv sib tham, cov cuab 
yeej siv them nqi, cov khoom siv hauv chav ua zaub mov, cov cuab 
yeej ua vaj tsev, cov pob nias kev nyab xeeb, cov plhaub ntim ntawv, 
cov thawv rau khoom tu tsev thiab cov cuab yeej tu vaj tsev, cov yum 
----------------Page (9) Break----------------
 
sij, cov moo tuav sij hawm, thiab txhua yam khoom uas yuav kov ncaj 
nraim rau. 
• Tsis txhob siv cov khoom uas sib qiv siv thiab cov khoom ua dej qab 
qib haus hauv chaw ua hauj lwm lub chaw ua noj haus (suav nrog rau 
kev sib koom lub chaw ua kas fes haus). Kaw lub tshuab uas dej khov 
uas yog yus kaw yus los sis siv lub tshuab uas tsis tas xuas tes kaw. 
•  Ntsuam xyuas kev txhim kho lub tshuab ua huab cua kom ua tau 
huab cua zoo es nqa tau, txhim kho lub tsev lim cua kom ua hauj 
lwm tau zoo npaum li zoo tau, thiab hloov kho lwm qhov txhawm 
rau qhov ua kom tau txais cov huab cua sab nraud thiab kev hloov 
pauv huab cua hauv cov chaw ua hauj lwm thiab lwm qhov chaw. 
 
Ua Txheej Txheem Ua Kom Huv thiab Tua Kab 
Mob rau Tsev Tos Qhua Cov Chaw Ua Hauj 
Lwm 
• Txhua cov khoom uas tuaj yeem siv tau dua, xws li cov phau ntawv tshaj 
qhia kev lag luam, cov mes nus khoom, ntawv qhia chaw ncig hauv zos, 
cov ntawv kus poom thiab lwm yam tsim nyog muab tshem tawm 
ntawm lub chav. Ntaub ntawv tseem ceeb tsim nyog muab los siv ib 
zaug xwb pov tseg thiab/los sis tshaj tawm raws es lev taus niv. 
• Cov ntaub pua txaj tsis huv tsim nyog muab tshem tawm thiab muab 
thauj tawm ntawm tus qhua chav uas yog siv cov nab zawm ncauj 
thiab siv ib zaug pov tseg. Kev tshem tawm thiab kev tu kom huv 
ntawm cov phuam so dej thiab cov ntaub pua txaj thaum tus qhua 
xaus tsis siv lawm suav nrog rau cov khoom, yam tsis quav ntsej txog seb 
nws puas tau siv los sis tsis siv. Cov khoom no tsim nyog muab ntim hnab 
rau hauv tus qhua chav tsis pub lwm tus mus kov thaum muab thauj 
tawm. Txhua daim ntaub pua txaj thiab khaub chaws ntxhua tsim nyog 
siv cua kub kom siab thiab ua kev tu kom huv raws nraim li CDC cov lus 
qhia. 
• Ua zoo xav txhob siv lub chav uas tsis muaj neeg siv li ntawm 24 txog 72 
teev ua ntej los sis tom qab ua kev tu tsev lawm, yog tias ua tau. 
• Nyob rau xwm txheej uas nkag siab tias muaj xwm txheej COVID-19, tus 
qhua chav tsim nyog yuav raug muab tshem tawm tsis pub siv lawm 
thiab yuav tau muab cais tawm. Tus qhua chav tsis tsim nyog muab los 
siv kom txog thaum qhov xwm txheej raug lees los sis tu huv lawm. Nyob 
rau xwm txheej uas muaj kab mob tiag, tsuas pub lub chav rov qab los 
siv tom qab muaj kev tua kab mob zoo lawm raws nraim li CDC cov lus 
qhia. 
----------------Page (10) Break----------------
 
• Kev nruab lub tshuaj tua kab mob ntawm tes, txhob kov tej chaw ub no 
heev, tus yum sij tus qhua siv thiab neeg ua hauj lwm cov chaw nkag 
thiab cov chaw uas muaj kev nyob sib ze xws li cov chaw tsav tsheb 
tawm, cov chaw txais tos qhua, tsev tos qhua cov chav tos qhua, cov 
chaw mus rau tsev noj mov, cov rooj sib tham thiab cov chaw so, cov 
chaw nqis ntawm lub liv, cov pas dej, cov chaw ua plaub hau thiab cov 
chaw qoj siv lub cev. 
 
Lus Qhia Rau Lub Cev Nyob Sib Nrug 
• Ua kev ntsuam xyuas los ua kom ntseeg tias lub cev nyob sib nrug yam 
tsawg kawg li ntawm rau feet ntawm cov neeg ua hauj lwm, cov 
qhua thiab zej tsoom neeg. Qhov no tuaj yeem suav nrog tej feem 
ntawm lub cev los sis kev ua hauj lwm (piv txwv kev tu daim plag tsev 
los sis kev teeb cov paib qhia los qhia tias cov neeg ua hauj lwm nyob 
qhov twg thiab/los sis cov qhua tsim nyog sawv qhov twg). Txhua qhov 
chaw uas cov qhua los sis cov neeg ua hauj lwm tsim nyog yuav tau 
ua cim qhia kom meej rau kev nyob kom sib nrug uas tab tom. Qhov 
no suav nrog kev sau npe nkag, kev sau npe tawm, cov chaw tos nce 
lub liv, cov chaw haus kas fes thiab cov chaw ua noj haus, thiab tsev 
tav xij thiab cov tsheb sib koom caij. 
• Cov txheej txheem kev nyob sib nrug tsim nyog raug siv nyob rau tus 
neeg ua hauj lwm cov chaw so, cov chaw hnav khaub ncaws, cov 
chav kawm hauj lwm, cov chaw ua hauj lwm uas sib koom ua, neeg 
ua hauj lwm lub qhov rais muab kev pab (los ntawm lub qhov rais sib 
qhia) thiab lwm cov chaw ua yuav tau ua zoo saib txhawm rau kom 
cov neeg ua hauj lwm tau nyob kom sib nrug zoo. 
• Cov rooj sib tham pib sij hauj lwm yuav tau ua hauv koos pis tawj los 
sis hauv xov tooj los sis nyob rau cov chaw uas kam rau lub cev nyob 
sib nrug ntawm cov neeg ua hauj lwm. Cov chav hauj lwm loj dua 
yuav tsum kem lub sij hawm tuaj txog kom txo tau qhov sib txiv coob 
nyob tom qab ntawm txoj kev mus rau hauv lub tsev thiab cov chaw 
nce liv. 
• Qhov kem lub sij hawm tuaj uas tus neeg ua hauj lwm siv, ua 
raws li tus nqi zog ntawm lub sij hawm ua hauj lwm, los tswj 
kom tau cov cai lub cev nyob sib nrug. 
• Ua zoo xav muab kev pom zoo rau tus neeg ua hauj lwm uas 
thov hloov kho cov luag hauj lwm los txo qhov nyob ze nrog cov 
qhua thiab lwm cov neeg ua hauj lwm (piv txwv, kev tswj cov 
khoom muaj nyob hauv chaw cia dhau li ntawm kev saib xyuas 
qhua los sis kev ua hauj lwm kav tswj yuav tsum ua hauv koos pis 
tawj los sis xov tooj). 
----------------Page (11) Break----------------
 
• Kaw lub chav so, siv qhov los kem, los sis ua kom cov rooj/cov tog nyob 
sib nrug los cais cov neeg ua hauj lwm thiab ua kom txhob nyob sib ti 
lub sij hawm so. Thaum ua tau, tsim cov chaw so nyob sab nraum zoov 
uas muaj qhov khwb roos thiab muaj chaw zaum kom lub cev tau nyob 
sib nrug. 
• Rov teeb dua cov chaw ua hauj lwm, cov chav so, cov chav tos qhua, 
lub rooj txais tos qhua sau npe nkag, cov chaw so tham lag luam, cov 
zov qhov rooj, thiab lwm cov chaw yog tias ua tau, los ua kom ntseeg 
tias cov chaw ua hauj lwm thiab cov chaw so nyob tau sib nrug li 
ntawm rau feet. 
• Txhob txhawb kom neeg ua hauj lwm sib txwv nyob rau ntawm cov 
chaw muaj neeg mus los coob xws li cov chav dej thiab cov kev taug 
thiab muab kem kom cov neeg mus taw mus tau ib sab kev xwb, yog 
tias ua tau, los txo kom tib neeg mus ib tus zuj zus. 
• Txo qhov coob ntawm cov neeg caij cov liv uas yog Siv paib sau ntawv 
qhia txog cov cai. 
• Cov neeg ua hauj lwm yuav tau zam kev tuav tes thiab kev hais nyob 
zoo sib thooj li no uas yuav ua tsis tau qhov nyob kom sib nrug. 
• Zam kev sib txuas lus tim ntsej tim muag thaum xa khoom mus rau 
hauv lub chaw ua hauj lwm. Zam kev kov lwm cov cwj mem thiab 
cov txiag sau ntawv.                                            
----------------Page (12) Break----------------
 
 
Cov Lus Qhia Txog Kev Nyob Sib Nrug Ntxiv 
rau Tsev Tos Qhua Kev Ua Hauj Lwm 
• Cov qhua yuav tsum los ntawm qhov rooj los uas qhia cia, yog tias ua 
tau los sis lub qhov rooj uas nws qhib nws los sis mam siv tus neeg ua hauj 
lwm qhib uas yeem nquag ntxuav tes tas li lawm thiab/los sis siv tshuaj 
ntxuav tes uas zoo siv. 
• Cov txheej txheem thaum ncua sij hawm uas muaj neeg siv heev, 
suav nrog rau lub chav txais tos qhua thiab kev hais kom qhua 
nyob sab nrauv kom tswj tau lub cev qhov nyob sib nrug yam 
tsawg kawg yog rau feet ntawm cov neeg. 
• Cov neeg ua hauj lwm tsim nyog qhib cov qhov rooj tsheb los sis 
tsheb tav xij. 
• Tus qhua chav, chaw ntxhua khaub ncaws thiab kev ziab kom 
qhuav, yuav tsum muaj qhov siv yooj yim uas yog tuaj nqa yam ua 
tsis tau nphav ntau thiab muaj txheej txheem xa kom zoo. 
• Lub tsev tos qhua ua hauj lwm nrog cov tsev noj mov tsim nyog 
muaj ciam txwv txog khoom noj thiab dej qab zib haus ua si uas 
muab nqa tawm mus thiab qhov kev pab cuam hauv lub chav 
uas “tsis pub kov” kom txog thaum lub chaw ua noj haus tau txais 
kev teeb tsa tias ua hauj lwm tau los sis ua hauj lwm tau txhij lawm. 
• Cov tsev tos qhua muaj cov pas dej tsim nyog yuav tau ua kom 
ntseeg tias muaj cov cai ua kom lub cev tau nyob sib nrug, qhov 
no suav nrog rau ib tus neeg nyob rau ib txoj kab hauv lub pas 
dej. 
• Cov tsev tos qhua uas muaj tshav ntaus nkov tsim nyog kam rau ib 
tug caij ib lub tsheb ntaus nkov xwb, tsis suav nrog cov uas yog ib 
tsev neeg kiag thiab cov tib neeg uas yeej ua khub nyob ua ke, 
thiab ua kom muaj ncua sib nrug, thiab tsim nyog qhib thaum uas 
lub tshav ntaus nkov kam qhib xwb. 
 
 
 
 
 
 
 
 
 
----------------Page (13) Break----------------
 
Cov Kev Ua Tib Zoo Xav rau Cov Tsev Tos Qhua 
Thaum Rov Ua Tau Hauj Lwm Puv Npo Li Qub 
• Cov tsev tos qhua uas muaj tsev noj mov, tsev haus cawv, tsev qoj ib ce, 
tsev tsau tshuaj, tsev ua plaub hau, muaj chaw sib tham loj dav, muaj 
chaw ua koom txoos loj, los sis muaj cov chaw so nyob nrog tsim nyog 
yuav tau ceev kom cov chaw no kaw kom txog thaum txhua tej hom no 
muaj kev teeb tsa kam rau rov siv los hloov kho los sis ua hauj lwm tau 
xwm yeem. 
• Thaum kam rau rov qhib dua lawm los sis pub rau ua hauj lwm tau xwm 
yeem lawm, cov tsev tos qhua uas muaj chaw noj mov nrog thiab cov 
tsev haus cawv yuav tsum: 
o Txo qhov zaum tau los sis rov qab kho cov rooj zaum kom nyob tau 
sib nrug li ntawm rau feet ncua sij hawm ntawm cov rooj zaum ua 
pab pawg/tog neeg ntawm cov qhua. 
o Kev rov tsim kho ntxiv thiab ua kev tu kom huv tshwj xeeb thiab ua 
cov txheej txheem tu kom huv rau kev lis hauj lwm txog khoom noj 
thiab kev ua hauj lwm tsev tos qhua. 
o Hais txog cov lus qhia rau lub tsev tos qhua thiab cov kev ua lag 
luam chaw haus cawv thaum lawv dhau los ua COVID-19 Txoj Kev 
Ua Hauj Lwm kom Ua Lub Siab Ntuj Ntev Lub Vas Sab. 
• Thaum kam tso cai rov qhib dua lawm los hloov kho los sis ua hauj lwm 
tag nrho, cov tsev kho mob uas muaj cov chaw ua kom lub cev muaj 
zog, cov chaw tsau tshuaj, thiab cov chaw ua plaub hau tsim nyog 
yuav tau saib raws cov cai uas cuam tshuam nyob rau COVID-19 Txoj 
Kev Ua Hauj Lwm kom Ua Lub Siab Ntuj Ntev Lub Vas Sab thaum tsim 
nyog. 
• Thaum muaj neeg coob los ua ke yuav tsum tau kev tso cai los ntawm 
lub xeev/nom tswv kav tswj hauv zos, cov tsev tos qhua ntawd muaj lub 
rooj sib tham, rooj sab laj, chaw ua koom txoos loj, los sis lwm cov chaw 
ua koob tsheej yuav tsum: 
o Hloov kho lub chav kom phim rau cia kom lub cev tau nyob sib nrug 
zoo txaus ntawm cov qhua. 
o Txo qhov ntim tau coob ntawm lub rooj sab laj thiab rooj sib tham 
txhawm rau tswj kom tau yam tsawg kawg rau feet ntawm lub cev 
nyob sib nrug ntawm cov tuaj koom nrog. 
o Muab cov hom chaw noj mov uas yus mus daus yus ncua tseg thiab 
muab lwm hom kev daus zaub mov los hloov tam. 
o Rau lwm txoj hauv kev nyob rau cov rooj sib tham thiab cov chaw 
----------------Page (14) Break----------------
 
so, saib raws cov lus qhia nyob rau ntawm COVID-19 Txoj Kev Ua 
Hauj Lwm kom Ua Lub Siab Ntuj Ntev Lub Vas Sab thaum muaj. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
 
1Lwm cov cai yuav tau ua ntxiv los ua zoo xav txog qhov sib nrug ntawm cov neeg coob. 
Cov lag luam tsev tos qhua thiab cov chaw so yuav tsum ua raws txhua Cal/OSHA cov qauv 
cai thiab yuav npaj los ua raws nws li lus qhia nrog rau lus qhia los ntawm Cov Chaw Tswj 
thiab Pov Thaiv Kab Mob (CDC) thiab lub California Chav Hauj Lwm ntsig txog Kev Noj Qab 
Haus Huv (CDPH). Ib qho ntxiv, cov tswv hauj lwm yuav tau npaj los ceeb toom txog lawv kev 
ua hauj lwm raws qhov cov cai ntawv kev hloov pauv. 
 
 
 
----------------Page (15) Break----------------
