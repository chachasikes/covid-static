---
PDFFormatVersion: 1.6
IsAcroFormPresent: false
IsXFAPresent: false
Title: Communications Infrastructure
Author: Kaina Pereira
Producer: AbleDocs Inc.
CreationDate: D:20200717195102-04'00'
ModDate: D:20200805153721-07'00'
date_created: Fri Jul 17 2020 19:51:00 GMT-0700
date_modified: Fri Jul 17 2020 19:51:00 GMT-0700
---
GABAY NG 
INDUSTRIYA 
PARA SA 
COVID-19: 
Infrastructure ng 
Mga 
Komunikasyon 
Hulyo 29, 2020 
covid19.ca.gov 
----------------Page (0) Break----------------
 
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado 
at Direktor ng Departamento ng Pampublikong Kalusugan ng California ng utos na 
nag-aatas sa karamihan sa mga taga-California na manatili sa bahay upang pigilan 
ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (walang 
sintomas ang ilang tao) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong 
gulang o pataas at ang may dati nang malulubhang medikal na kondisyon, tulad ng 
sakit sa puso o sakit sa baga o diabetes, ay may mas malaking pagkakataong ma-
ospital at magkaroon ng malulubhang komplikasyon. Pinakamalaki ang posibilidad 
ng paghawa kapag ang mga tao ay may malapitang pakikipag-ugnayan o nasa 
lugar na hindi maayos ang bentilasyon na may kasamang nahawaan na tao, kahit 
na walang anumang sintomas o hindi pa nagkakaroon ng mga sintomas ang taong 
iyon. 
Sa ngayon, walang tumpak na impormasyon tungkol sa bilang at mga rate ng 
COVID-19 ayon sa industriya o mga grupo ng trabaho, kabilang ang mga 
napakahalagang manggagawa sa imprastraktura. Nagkaroon ng maraming 
paglaganap sa iba't ibang lugar ng trabaho, na nagpapahiwatig na nasa panganib 
na makakuha o makapagpasa ng COVID-19 ang mga manggagawa. Kabilang sa 
mga halimbawa ng mga lugar ng trabaho na ito ang mga ospital, pasilidad ng 
pangmatagalang pangangalaga, kulungan, bodega para sa produksyon ng 
pagkain, planta ng pagproseso ng karne, at tindahan ng grocery. 
Habang nagbabago ang mga utos na manatili sa bahay, napakahalagang 
gawin ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible, 
✓ paggamit ng mga takip sa mukha ng mga manggagawa (kung 
saan hindi kinakailangan ang proteksyon sa paghinga) at mga 
customer/kliyente, 
✓ madalas na paghuhugas ng kamay at regular na paglilinis at pagdidis-impekta, 
✓ pagsasanay ng mga manggagawa sa mga nabanggit at iba pang 
bahagi ng plano sa pag-iwas sa COVID-19. 
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan sa 
mga awtoridad sa kalusugan ng publiko upang mahinto ang pagkalat ng virus. 
 
----------------Page (1) Break----------------
LAYUNIN 
Nagbibigay sa dokumentong ito ng patnubay para sa industriya ng infrastructure ng 
mga komunikasyon upang suportahan ang isang ligtas at malinis na kapaligiran para 
sa mga manggagawa. Dapat sumunod ang mga tagapag-empleyo na 
nakikibahagi sa konstruksyon o mga retail na operasyon para sa infrastructure ng 
mga komunikasyon sa patnubay para sa mga limitadong tagapagbigay ng serbisyo 
na makikita sa website ng Daan ng Mapa sa Resilience ng COVID-19. Hindi nakalaan 
ang patnubay na ito na kanselahin or bawiin ang mga karapatan ng sinumang 
manggagawa, alinman sa pambatas, pangregulatoryo, o batay sa collective 
bargaining at hindi ito kumpleto, dahil hindi ito naglalaman ng mga utos ng county 
tungkol sa kalusugan, at hindi rin ito kapalit sa anumang umiiral na pangregulatoryo 
na kinakailangan na nauugnay sa kaligtasan at kalusugan tulad ng sa Cal/OSHA.1
Manatiling nakasubaybay sa mga pagbabago sa patnubay sa pampublikong 
kalusugan at mga kautusan mula sa estado/lokal, habang nagpapatuloy ang 
sitwasyon ng COVID-19. Ang Cal/OSHA ay may mas kumprehensibong patnubay sa 
kanilang Cal/OSHA na Mga Pansamantalang Pangkalahatang Alituntunin sa 
webpage na Pagprotekta sa Mga Manggagawa mula sa COVID-19. May 
karagdagang kinakailangan ang CDC sa kanilang gabay para sa mga negosyo at 
employer. 
Kinakailangang Paggamit ng mga Takip sa Mukha 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad.  
Dapat magsuot ng mga takip sa mukha ang mga nasa California kapag 
nagtatrabaho sila, sa lugar ng trabaho man o sa labas ng site, kapag: 
•Personal na nakikipag-ugnayan sa sinumang miyembro ng publiko;
•Nagtatrabaho sa anumang espasyong binisita ng mga miyembro ng publiko,
mayroon mang sinumang mula sa publiko na naroroon sa oras na iyon o wala;
•Nagtatrabaho sa anumang espasyo kung saan naghahanda o nagbabalot
ng pagkain para ibenta o ipamahagi sa iba;
•Nagtatrabaho o naglalakad sa mga common area, tulad ng mga pasilyo,
hagdanan, elevator, at paradahan;
•Sa anumang silid o saradong lugar kung saan ay may iba pang mga tao
(maliban sa mga miyembro ng sariling sambahayan o paninirahan) kapag
hindi kaya ang pisikal na distansya; o,
•Nagmamaneho o nagpapatakbo ng anumang pampublikong transportasyon
o paratransit na sasakyan, taxi, o sasakyan para sa pribadong serbisyo ng
kotse o ride-sharing kapag may mga pasahero. Kapag walang pasahero,
mariing inirerekomenda ang mga takip sa mukha.
----------------Page (2) Break----------------
Makikita sa gabay ang kumpletong mga detalye, kasama ang lahat ng kinakailangan 
at pagbubukod sa mga patakarang ito. Mariing hinihikayat ang mga takip sa mukha 
sa iba pang pagkakataon, at maaaring magpatupad ang mga employer ng mga 
karagdagang kinakailangan sa takip sa mukha sa pagtupad ng kanilang obligasyong 
magbigay ng ligtas at malusog na lugar ng trabaho. Dapat bigyan ng mga employer 
ang mga manggagawa ng mga takip sa mukha o ibalik sa mga manggagawa ang 
gastos para sa makatuwirang bayad sa pagkuha ng mga ito.   
Ang mga employer ay dapat bumuo ng patakaran sa akomodasyon para sa 
sinumang manggagawa na nakakatugon sa isa sa mga pagbubukod sa pagsusuot ng 
takip sa mukha. Kung ang isang manggagawa na dapat ay kinakailangang magsuot 
ng takip sa mukha dahil sa madalas na pakikipag-ugnayan sa iba ay hindi maaaring 
magsuot ng takip sa mukha dahil sa kondisyong medikal, dapat siyang bigyan ng hindi 
mahirap gamiting kahalili, tulad ng face shield na may drape na nakalaylay sa ilalim, 
kung posible, at kung maaari itong gawin sa kabila ng kondisyong medikal. 
Dapat alam ng mga negosyong bukas sa publiko ang mga pagbubukod sa pagsusuot 
ng mga takip sa mukha na nasa Gabay sa Takip sa Mukha ng CDPH at hindi sila 
maaaring magbukod ng sinumang miyembro ng publiko para sa hindi pagsusuot ng 
takip sa mukha kung sumusunod siya sa gabay. Kakailanganin bumuo ang mga 
negosyo ng mga patakaran para sa pangangasiwa ng mga pagbubukod na ito sa 
pagitan ng mga customer, kliyente, bisita, at manggagawa. 
----------------Page (3) Break----------------
                                                                    
 
Plano ng Pagpigil sa Impeksyon sa COVID-19 
na Partikular sa Lugar ng Trabaho 
• Magtatag ng plano sa pag-iwas sa COVID-19 na nakasulat at partikular 
sa lugar ng trabaho sa bawat lokasyon, magsagawa ng 
komprehensibong pagtatasa ng panganib sa lahat ng lugar ng trabaho 
at gawain sa trabaho, at magtalaga ng tao sa bawat establisamiyento 
upang maipatupad ang plano. 
• Isama ang Gabay sa Takip sa Mukha ng CDPH sa Planong Partikular sa 
Lugar ng Trabaho at maglagay ng patakaran para sa pangangasiwa ng 
mga pagbubukod. 
• Alamin ang impormasyon sa pakikipag-ugnayan para sa lokal na 
kagawaran ng kalusugan kung saan matatagpuan ang pagpapatakbo 
para sa pagbibigay ng impormasyon tungkol sa mga paglaganap ng 
COVID-19 sa mga manggagawa o customer. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa mga 
manggagawa at kanilang mga kinatawan. 
• Regular na suriin ang establisamiyento para sa pagsunod sa plano at 
idokumento at iwasto ang mga matutukoy na pagkukulang. 
• Siyasatin ang anumang kaso ng COVID-19 at alamin kung may 
anumang salik na may kaugnayan sa trabaho na maaaring nakatulong 
sa pagkakaroon ng sakit. I-update ang plano kung kinakailangan upang 
makaiwas sa higit pang kaso. 
• Ipatupad ang mga kinakailangang proseso at protokol kapag may 
paglaganap sa isang lugar ng trabaho, alinsunod sa Mga patnubay ng 
CDPH. 
• Tukuyin ang mga malapitan na pakikipag-ugnayan (nasa loob ng anim 
na talampakan sa loob ng 15 minuto o mas matagal pa) ng isang 
nahawaang manggagawa at gumawa ng mga hakbang upang ibukod 
ang (mga) manggagawang nagpositibo sa COVID-19 at mga 
malapitan na nakaugnayan. 
• Sumunod sa mga patnubay sa ibaba. Kapag hindi ito nagawa, 
maaaring may mga magkasakit sa lugar ng trabaho na maaaring 
maging sanhi ng pansamantalang pagsasara o pagiging limitado ng 
pagpapatakbo. 
 
 
----------------Page (4) Break----------------
                                                                    
 
Pang-emergency na Plano na Partikular sa Lugar 
ng Trabaho 
• Kailangang magkaroon ang mga operator ng mga telekomunikasyon at 
network ng mga malinaw na plano ng operasyon sa panahon ng krisis, 
na nagpoprotekta sa mga sarili nilang manggagawa hangga’t maaari 
habang tinitiyak na natutugunan ng mga kawani ang mga isyu sa 
network nang ligtas, kaiblang sa mga panloob ng mga customer na 
naka-hiwalay sa sarili. 
• Dapat ay maiwasto kaagad ng mga operator ng mga 
telekomunikasyon at network ang mga pagkawasak ng network at 
mabawasan ang anumang epekto ng paghina ng network. Subukan 
ang kakayahan ng network at tiyaking may kagamitan ang mga call 
center upang mapangasiwaan ang mga pagtaas ng dami na naaayon 
sa pisikal na pagdistansya anuman ang heograpikong lokasyon. 
• Bumuo ng plano at proseso upang maisapriyoridad ang trabaho sa mga 
lugar na kinasasangkutan ang pagkakalantad sa mga mapanganib na 
sustansya, kabilang ang pagsasapriyoridad ng mga kautusan at 
kahilingan sa trabaho. 
 
Mga Paksa para sa Pagsasanay sa 
Manggagawa 
• Impormasyon  tungkol  sa COVID-19,  kung  paano  pigilan  ang  pagkalat 
nito, at kung aling mga dati nang kondisyon sa kalusugan ang posibleng 
dahilan upang mas madaling mahawa ng virus ang mga indibidwal. 
• Pag-screen sa sarili sa bahay, kasama ang pagsusuri ng temperatura at/o 
sintomas gamit ang Mga patnubay ng CDC. 
• Ang kahalagahan ng hindi pagpasok sa trabaho: 
o Kung may mga sintomas ng COVID-19 ang isang manggagawa 
gaya ng inilarawan ng CDC, tulad ng lagnat o panginginig, pag-
ubo, pagiging hirap sa paghinga, pagkapagod, pananakit ng 
kalamnan o katawan, pananakit ng ulo, bagong pagkawala ng 
panlasa o pang-amoy, namamagang lalamunan, baradong ilong o 
tumutulong sipon, pagduruwal, pagsusuka, o pagtatae, O 
o Kung na-diagnose na may COVID-19 ang isang manggagawa at 
hindi pa siya pinapalabas sa isolation, O  
o Kung, sa loob ng nakalipas na 14 na araw, nakisalamuha ang isang 
----------------Page (5) Break----------------
                                                                    
manggagawa sa isang taong na-diagnose na may COVID-19 at 
itinuturing siyang potensyal na makakahawa (ibig sabihin, nasa 
isolation pa rin). 
• Bumalik sa trabaho pagkatapos makatanggap ang manggagawa ng 
diagnosis na may COVID-19 kung 10 araw na ang lumipas mula noong 
unang lumabas ang mga sintomas, maayos na ang kanilang mga 
sintomas, at hindi nilagnat ang manggagawa sa loob ng nakalipas na 
72 oras (nang hindi gumagamit ng mga gamot para sa 
lagnat).  Makakabalik lang sa trabaho ang isang manggagawang na-
diagnose na may COVID-19 na walang sintomas kung 10 araw na ang 
lumipas mula noong petsa ng unang nagpositibong pagsusuri sa COVID-
19.  
• Humingi  ng  medikal  na  atensyon  kung  lumubha  ang  kanyang  mga 
sintomas, kasama na ang tuluy-tuloy na pananakit o presyon sa dibdib, 
pagkalito,  o  pagiging  asul  ng  labi  o  mukha. May  mga  update  at 
karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 segundo 
(o paggamit ng hand sanitizer na may hindi bababa sa 60% ethanol 
(mas mainam) o 70% isopropanol (kung hindi magagamit ng mga 
batang walang patnubay ang produkto) kapag hindi makakapaghugas 
ng kamay ang mga manggagawa, alinsunod sa Mga patnubay ng 
CDC). 
• Ang kahalagahan ng pisikal na pagdistansiya, sa oras ng trabaho at sa 
labas ng oras ng trabaho (tingnan ang seksyon ng Pisikal na 
Pagdistansiya sa ibaba). 
• Wastong paggamit ng mga takip sa mukha, kabilang ang: 
o Hindi pinoprotektahan ng mga takip sa mukha ang may suot at hindi 
personal protective equipment (PPE) ang mga ito. 
o Makakatulong ang mga takip sa mukha na protektahan ang mga 
taong malapit sa may suot, ngunit hindi pinapalitan nito ang 
pangangailangan para sa pisikal na pagdistansiya at madalas na 
paghuhugas ng kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng mga 
takip sa mukha. 
o Iwasang humawak sa mga mata, ilong, at bibig. 
o Hindi dapat ipahiram sa iba ang mga takip sa mukha at dapat 
----------------Page (6) Break----------------
                                                                    
labhan o itapon ang mga ito pagkatapos ng bawat shift. 
• Impormasyong nasa Patnubay ng CDPH para sa Paggamit ng mga 
Takip sa Mukha, na ipinag-uutos ang mga sitwasyon kung saan dapat 
magsuot ng mga takip sa mukha at ang mga pagbubukod, pati na rin 
ang anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip sa 
mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Tiyaking maayos na sinanay sa mga patakaran sa pag-iwas sa COVID-19 
at may kinakailangang supply at PPE ang sinumang hiwalay na 
kontratista at pansamantala o nakakontratang manggagawa sa 
pasilidad. Maagang pag-usapan ang mga responsibilidad na ito 
kasama ng mga organisasyong nagbibigay ng mga pansamantala at/o 
nakakontratang manggagawa. 
• Impormasyon tungkol sa mga benepisyo sa bayad na pagliban sa 
trabaho na maaaring kwalipikadong matanggap ng manggagawa para 
gawing mas magaan sa bulsa ang pananatili sa bahay. Tingnan ang 
karagdagang impormasyon tungkol sa mga programa ng pamahalaan 
na sumusuporta sa pagliban kapag may sakit at kabayaran ng 
manggagawa para sa COVID-19, kasama na ang mga karapatan ng 
mga manggagawa na lumiban kapag may sakit sa ilalim ng Batas sa 
Tugon sa Coronavirus ng  Pamilya Muna at mga karapatan ng mga 
manggagawa sa mga benepisyo ng kabayaran ng mga manggagawa 
at pagpapalagay ng kaugnayan sa trabaho ng COVID-19 alinsunod 
sa  Ehekutibong Kautusan ng Gobernador N-62-20 habang may bisa ang 
Order na iyon. 
 
 
Mga Indibidwal na Hakbang sa Pagkontrol 
at Pag-screen 
• I-screen ang temperatura at/o sintomas ng lahat ng manggagawa sa 
simula ng kanilang shift at sinumang vendor, kontratista, o iba pang 
manggagawang pumapasok sa establisamiyento. Tiyaking iniiwasan ng 
screener ng temperatura/sintomas ang malapit na pakikisalamuha sa 
mga manggagawa hangga't maaari.  
• Kung nangangailangan ng screening sa sarili sa bahay, na isang 
naaangkop na alternatibo sa pagbibigay nito sa establisamiyento, 
tiyaking nagsagawa ng screening bago umalis sa bahay ang 
manggagawa para sa kanilang shift at sumusunod ito sa mga patnubay 
ng CDC, tulad ng inilalarawan sa seksyong Mga Paksa para sa 
Pagsasanay sa Manggagawa sa itaas. 
----------------Page (7) Break----------------
                                                                    
• Hikayatin ang mga manggagawang may sakit o nagpapakita ng mga 
sintomas ng COVID-19 na manatili sa bahay. 
• Dapat ibigay ng mga employer sa mga manggagawa ang lahat ng 
kinakailangang kagamitan sa proteksyon, kabilang ang proteksyon sa 
mata at guwantes kung kinakailangan. 
• Dapat   pag-isipan   ng   mga   employer   kung   saan   maaaring   kapaki-
pakinabang ang paggamit ng disposable glove upang suportahan ang 
madalas  na  paghuhugas  ng  kamay  o  paggamit  ng  hand  sanitizer; 
kabilang sa mga halimbawa ang mga manggagawang nagi-screen ng 
iba para sa mga sintomas o nangangasiwa ng mga bagay na madalas 
hawakan. 
• Dapat paghigpitan ang pagpapapasok sa pasilidad ng mga hindi 
manggagawa sa mga taong nauuri ng pangasiwaan bilang mahalaga 
at dapat silang makakumpleto ng pagsusuri sa temperatura at/o 
sintomas bago pumasok. Kinakailangang magsuot ng pantakip sa 
mukha ang mga kontratista, nagbebenta, at lahat ng iba pang 
pumapasok sa pasilidad. 
• Magbigay ng kinakailangang kagamitan at mga suporta para sa mga 
tekniko sa field na maaaring kinakailangang bumisita sa mga customer 
o tumugon sa mga pagkawasak, kabilang ang lahat ng kinakailangang 
kagamitan para sa kaligtasan ng mga crew na nagsasagawa sa mga 
lugar na may mataas na bilang ng mga impeksyon. 
 
Mga Protokol sa Paglilinis at Pagdis-impekta 
• Magsagawa ng ganap na paglilinis sa mga lugar na mataas ang 
trapiko, tulad ng mga kwartong pahingahan, lugar para sa tanghalian, 
at lugar sa pagbibihis, at lugar ng pasukan at labasan kabilang ang 
mga hagdanan at stairwell, barandilya, at kontrol sa elevator, atbp. 
Disimpektahin nang madalas ang mga karaniwang ginagamit na 
ibabaw, kabilang ang mga hawakan ng pinto, manibela, kubeta, at 
pasilidad para sa paghuhugas ng kamay. 
• Linisin ang mga nahahawakang ibabaw sa pagitan ng mga shift o mga 
gumagamit, alinman ang mas madalas, kabilang ang, ngunit hindi 
limitado sa, mga ibabaw sa pagtatrabaho, kasangkapan, hawakan, at 
pangsarado, at kontrol sa stationary at mobile na kagamitan, kabilang 
ang mga ibabaw sa mga cab ng lahat ng sasakyan. 
• Iwasan ang pagbabahagi ng mga telepono, supply sa opisina, iba pang 
tool sa trabaho, o handheld mobile communications equipment sa 
tuwing maaari. Kung maaari, dapat magbigay ng mga indibidwal na 
nakatalagang peripheral na kagamitan (mga keyboard, handset, 
headset, upuan, atbp.). Huwag kailanman magbahaginan ng PPE. 
----------------Page (8) Break----------------
                                                                    
• Maglaan ng oras upang maisagawa ng mga manggagawa ang mga 
kasanayan sa paglilinis sa panahon ng kanilang shift. Dapat italaga ang 
mga tungkulin sa paglilinis sa oras ng pagtatrabaho bilang bahagi ng 
mga tungkulin sa trabaho ng manggagawa. 
• Tiyaking may mga panlinis na pasilida, mga banyo at istasyon ng 
paghuhugas ng kamay na may sabon, tubig, mga paper towel, at hand 
sanitizer sa lahat ng site. Tiyaking patuloy ang pagtakbo ng mga 
pasilidad ng sanitasyon at may stock ang mga ito sa lahat ng oras at 
magbigay ng karagdagang sabon, paper na tuwalya, at hand sanitizer 
kung kinakailangan. Magbigay ng hand sanitizer sa lahat ng kawani sa 
field. 
• Mag-kabit ng mga hands-free device kung maaari, kabilang ang mga 
lababo, dispenser ng sabon, dispenser ng sanitizer, at dispenser ng 
paper towel na may motion sensor. 
• Kapag pumipili ng kemikal na pagdisinpekta, ang mga establisimyento 
ay dapat gumamit ng aprubadong  mga produkto laban sa COVID-19  
sa Ahensiya ng Proteksyon sa Kapaligiran o Evironmental Protection 
Agency (EPA)-naaprubahan na listahan at sundin ang alituntunin sa 
produkto. Gumamit ng tatak ng pagdisnpekta upang maging epektibo 
laban sa umuusbong na  viral pathogens, nahalong solusyon ng bleach 
sa sambahayan (5 kutsara kada galon ng tubig), o solusyon ng alkohol 
na may  70% na alkohol na nararapat sa ibabaw. Magbigay ng 
pagsasanay sa mga manggagawa na pinsala ng kemikal, direksyon ng 
tagagwa, kinakailangan sa bentilasyon, at kinakailangan ng Cal/OSHA  
para sa ligtas na paggamit. Ang mga manggagawa at boluntaryo na 
gumagamit ng paglinis at pagdisinpekta ay dapat magsuot ng gloves o 
ibang kagamitan sa pagprotekta na kinakailangan base sa alituntuninn 
ng produkto. Sundin ang pamamaraan ng libre-sa-asthma na paglilinis 
na rekomendado ng Deparatamento ng Pampublikong Kalusugan ng  
California at siguraduhin ang tamang bentilasyon. 
• Para sa mga tekniko sa field at sa iba pang gumagamit ng naturang 
kagamitan, iatas ang paglilinis at pagdidisimpekta ng mga hard hat at 
face shield sa katupasan ng bawat shift. Linisin ang loob ng face shield, 
pagkatapos ay ang labas, pagkatapos ay maghugas ng mga kamay. 
• Upang mabawasan ang panganib ng pagkakaroon ng sakit na 
Legionnaires’ at iba pang sakit na nauugnay sa tubig, magsagawa ng 
mga hakbang upang matiyak na ligtas na gamitin ang lahat ng sistema 
at feature ng tubig pagkatapos ng matagal na pagsasara ng pasilidad. 
• Kung posible, huwag maglinis ng mga sahig sa pamamagitan ng 
pagwawalis o iba pang pamamaraang maaaring magpakalat ng mga 
pathogen sa hangin. Gumamit ng vacuum na may HEPA filter hangga't 
maaari. 
----------------Page (9) Break----------------
                                                                    
• Isaalang-alang ang pag-install ng mabibitbit na de-kalidad na mga 
panglinis ng hangin, pag-upgrade ng mga filter ng hangin ng gusali sa 
pinakamataas na kahusayan hangga’t maaari, at paggawa ng iba 
pang mga pagbabago upang madagdagan ang dami ng hangin mula 
sa labas at bentilasyon sa mga tanggapan at iba pang mga espasyo. 
• Baguhin ang mga iniaalok sa alinman sa mga on-site na cafeteria o silid-
kainan, kabilang ang paggamit ng mga paunang nakabalot na 
pagkain, at mga ligtas na opsyon para sa pamamahagi ng inumin, 
rekado, at kubyertos. 
 
Mga Patnubay sa Pisikal na Pagdistansiya 
• Magpatupad ng mga hakbang upang matiyak ang pisikal na 
pagdistansiya na may hindi bababa sa anim na talampakan na pagitan 
sa mga manggagawa. Maaaring kabilang sa mga ito ang paggamit ng 
mga pisikal na partisyon o visual na palatandaan (hal., mga 
pagmamarka sa sahig o karatulang nagsasaad kung saan dapat 
tumayo ang mga manggagawa). 
• Bumuo ng proseso ng workflow na may mga katanungan at punto sa 
pakikipag-usap na magagamit ng mga manggagawa sa pintuan ng 
customer upang kilalanin ang mga pinaghihinalaang alalahanin sa 
COVID-19. Sa pamamagitan ng workflow, magkakaroon ang mga 
manggagawa ng kakayahang umangkop upang makatantya ng 
sitwasyon bago pumasok sa isang bahay/gusali. 
• Pag-isipang mag-alok sa mga manggagawa na humihiling ng mga 
binagong tungkulin ng opsyon na magpapaunti ng kanilang 
pakikisalamuha sa mga customer at iba pang manggagawa 
(halimbawa, pamamahala ng imbentaryo sa halip na pagtatrabaho 
bilang kahera o pamamahala ng mga pangangailangang 
administratibo sa pamamagitan ng telework). 
• Pahintulutan ang mga tekniko at tauhan sa field na magsagawa ng 
“pangkaligtasang paghinto” kapag nag-aalangan silang pumasok sa 
isang tirahan, kabilang ang dahil sa mga indikasyon na may isang 
nahawahang tao sa tirahan o dahil sa mga taong ayaw sumunod o 
hindi makasunod sa pisikal na pagdistansya. Dapat tawagan ng 
manggagawa sa field ang superbisor at talakayin kung anong gawain 
ang mahalagang kumpletthin kaagad at anong mga naaangkop na 
pag-iingat na dapat gawin. 
• Makipag-kontak muna sa mga customer bago ang mga pagbisita 
upang makumpirma ang mga appointment at suriin kung may mga 
nahawahang tao sa mga looban, suriin ulit ang lugar kapag nasa 
pintuan na ang mga manggagawa. Hilingin sa mga customer na 
----------------Page (10) Break----------------
                                                                    
magsuot ng pantakip sa mukha sa panahon ng pagbisita at panatilihin 
ang hindi bababa sa anim na talampakang distansya mula sa mga 
manggagawa. 
• Hangga’t maaari, limitahan ang pagkakalantad ng mga tekniko at 
tauhan sa field sa pamamagitan ng pagpapatupad ng mga malayuan 
na diyagnostiko at mga diskarte sa pagkakabit/pag-aayos nang sarili, 
hal. suporta sa pamamagitan ng mga tawag sa video at mga tagubilin 
sa video. 
• Isaayos ang mga pagpupulong upang matiyak ang pisikal na distansya 
at sa halip magpatupad ng mas maliliit na pagpupulong sa mga 
pasilidad upang panatilihin ang mga alituntunin sa pisikal na 
pagdistansya. 
• Ilipat sa telepono o mga virtual na platform ang lahat ng pagpupulong 
at panayam o isagawa ang mga ito sa labas o sa isang espasyo na 
nagbibigay-daan sa hindi bababa sa anim na talampakang pisikal na 
distansya sa pagitan ng mga manggagawa. 
• Gumamit ng mga kasanayan sa trabaho, kung maaari, na maglilimita sa 
bilang ng mga manggagawa sa lugar sa bawat pagkakataon. 
Maaaring kabilang dito ang pag-iskedyul (hal. pagsasalitan ng oras ng 
pagsisimula/pagtatapos ng shift) o pag-rotate ng akses sa isang 
itinalgang lugar habang nasa shift. Isaayos ang mga pasilidad upang 
isalit-salit ang trabaho at limitahan ang pag-overlap ng mga tauhan sa 
trabaho. 
• Maglagay ng karagdagang limitasyon sa bilang ng mga manggagawa 
sa mga kulob na lugar, upang matiyak na may hindi bababa sa anim na 
talampakang paghihiwalay upang malimitahan ang pagkalat ng virus. 
• Isalit-salit ang mga break ng manggagawa, alinsunod sa mga 
regulasyon sa sahod at oras, upang mapanatili ang mga protokol sa 
pisikal na pagdistansiya. 
• Isara ang mga breakroom, gumamit ng mga hadlang, o dagdagan ang 
distansya sa pagitan ng mga mesa/upuan upang mapaghiwa-hiwalay 
ang mga manggagawa at pigilan ang pagtitipon sa mga break. Kung 
maaari, gumawa ng mga break area sa labas na may mga silong at 
mauupuan na nagtitiyak sa pisikal na distansiya. 
• Magtalaga ng mga hiwalay na pasukan at labasan at magpaskil ng 
karatula para sa pagpapatupad nito. 
• Baguhin ang pagtatalaga ng mga locker o limitahan o gawing salitan 
ang paggamit ng locker upang dagdagan ng distansya sa pagitan ng 
mga manggagawa. 
• Tiyaking naaangkop ang mga mapagkukunan sa teknolohiya ng 
----------------Page (11) Break----------------
                                                                    
impormasyon at mga komunikasyon upang masuportahan ang tumaas 
na paggamit ng mga pag-aayos na malayuang pagtatrabaho na 
naaayon sa mga plano sa pagpapatuloy ng negosyo, at nang hindi 
nakokompromiso ang seguridad. Pag-isipang magsagawa ng mga 
nakaplanong pagsusuri sa stress para sa mga ganitong pag-aayos. 
• Para sa mga manggagawa sa field na nagsasagawa sa 
pinaghihigpitang lugar o containment zone, dapat isaalang-alang ng 
mga organisasyon ang: 
o Paglalaan ng alternatibong matutuluyan, tulad ng mga mobile na 
bahay at RV na may mga washer/dryer, shower, at kusina. 
o Paghahati sa mga manggagawa sa maliliit na pangkat at 
paghihiwalay sa mga pangkat na iyon na mga itinalagang sasakyan 
at sa magkakaibang lokasyon ng base camp / pag-stage na lugar. 
Isaalang-alang ang mga opsyon sa pagpapa-upa upang 
mapanatiling mababa ang bilang ng mga manggagawa sa isang 
sasakyan. 
o Pagtatatag ng tatlong beses na pagsusuri sa kalusugan na may 
sapilitang pagbasa ng temperatura sa pagdating, sa kalagitnaan ng 
shift, at sa katapusan ng trabaho, sa pamamagitan ng survey sa 
kalusugan. 
 
Mga Karagdagang Pagsasaalang-alang para 
sa Mga Telekomunikasyon 
• Magsagawa  ng  mga  pang-araw-araw  na  pagtatagubilin  sa  kaligtasan 
bago pumunta ang mga manggagawa sa field para sa mga tawag ng 
serbisyo at bumuo ng mga panloob na komunikasyon na maaaring ma-
update  nang  regular  tungkol  sa  paggamit  ng  PPE  at  iba  pang  mga 
kinakailangan sa pagbabawas. 
• Para sa trabahong isinasagawa sa mga pasilidad ng pangangalagang 
pangkalusugan o iba pang lokasyon kung saan mas mataas ang 
panganib, makipag-kontak sa pasilidad upang magsagawa ng paglilinis 
at magsa-ayos ng pisikal na pagdistansya sa mga kinakailangang lugar 
ng trabaho bago ang pagdating ng mga pang-komunikasyon na 
tauhan. Dapat bigyan ang mga tauhan ng PPE na katulad sa mga hindi 
klinikal na kawani sa pasilidad. Dapat walang magawang trabaho sa 
mga lugar kung saan may mga pasyenteng kumpirmado o 
pinaghihinalaang may COVID-19, maliban sa mga emergency na 
sitwasyon. 
• Dapat paghiwalayin ang mga crew na naka-iskedyul sa shift na 
trabaho. Dapat hatiin ang mga operator ng sistema (mga araw/gabi o 
----------------Page (12) Break----------------
                                                                    
nakahiwalay ma mga indibidwal na shift) sa pagitan ng pangunahin at 
backup na sentro ng pag-kontrol. Ang pagtatrabaho nang may shift sa 
gabi at shift sa araw sa magkakaibang lokasyon ay magbibigay ng 12-
oras na panahon sa pagitan ng pagtatrabaho para sa pinahusay na 
paglilinis. 
• Kilalanin ang isang itinalagang pasukan sa gusali na maaaring 
mabuksan nang awtomatiko o nang hindi hinawakan ang panghila o 
hawakan para sa paggamit ng lahat ng tauhan na nagtatrabaho sa 
sentro ng pag-kontrol. 
• Hindi dapat magpapasok sa mga sentro ng pag-kontrol ng mga 
panlabas na bisita (hal., hindi puwede ang mga tour o hindi 
mahalagang tauhan mula sa parehong organisasyon). 
• Isaalang-alang kung sino, kung mayroon man, sa mga tauhang 
makapagsagawa ng kanilang mga trabaho sa mga eapasyo na katabi 
ng kasalukuyang sild ng pag-kontrol. 
• Isaalang-alang ang mga tungkulin ng kwarto ng pag-kontrol na 
puwedeng isagawa nang malayuan tulad ng pagsusubaybay o mga 
analytic ng datos. 
• Sa lawak ng pinapayagan, dapat payagan ang mga kawani ng suporta 
sa sentro ng pag-kontrol (engineering, pag-iskedyul ng transmisyon, 
pagsunod, atbp.) na makapagtrabaho nang malayuan. 
• Sa alinmang senaryo kung saan wala sa magkaparehong kwarto ang shift 
ng  mga  tauhan  sa  sentro  ng  pag-kontrol,  dapat  manatiling  bukas, 
malinaw,  at  madaling  naa-akses  ang  mga  linya  ng  komunikasyon  sa 
pagitan ng mga manggagawa. 
• Dapat nagbibigay-daan ang mga workstation sa hindi bababa sa anim 
na talampakang distansya sa pagitan ng mga manggagawa. Isaalang-
alang ang disenyo ng kwarto at iba pang limitasyon sa pisikal na 
espasyo, kabilang ang paglalagay ng mga kable na maaaring 
paghigpitan ang mga opsyon kung saan maaaring ipuwesto ang mga 
workstation sa kwarto ng pag-kontrol. 
• Dapat suriin ang mga kontratista o nagbebenta sa pamamagitan ng 
palatanungan tungkol sa kalusugan at pagsusuri ng temperatura bago 
sila pahintulutan na pumasok sa site para sa mga paghahatid, 
pagkukumpuni, atbp., at dapat limitahan lang ang akses sa mga kritikal 
na aktibidad. 
• Dapat bumuo ng logistics para sa mga house operator sa site, 
kagamitan para sa higaan, mga pasilidad para sa kalinisan, libangan, at 
kaluwagan sa pagkain. 
----------------Page (13) Break----------------
                                                                    
 
1Karagdagang mga pangangailangn ay dapat isaalang-alang para sa mahinang 
populasyon. Ang mga lugar ng pagsamba ay kailangan sumunod sa lahat ng  Cal/OSHA na 
pamatayan at kailangan nakahanda na sumunod sa gabay na ito ay pati na rin ang gabay 
mula sa Sentro ng Pagkontrol o Pag-iwas sa Sakit o Centers for Disease Control and Prevention 
(CDC) at ang Departamento ng Pampublikong Pangkalusugan ng California o California  
Department of Public Health (CDPH). Bukod dito, ang lugar na pagsamba ay kailangan 
nakahanda na baguhin ang kanilang pamamahala sa binago na gabay 
----------------Page (14) Break----------------
