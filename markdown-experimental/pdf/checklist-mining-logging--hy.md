---
PDFFormatVersion: 1.7
IsAcroFormPresent: false
IsXFAPresent: false
Title: Mining and Logging Checklist
Author: 
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20200814104046-07'00'
ModDate: D:20200814143839-07'00'
date_created: Fri Aug 14 2020 10:40:00 GMT-0700
date_modified: Fri Aug 14 2020 10:40:00 GMT-0700
---
Cal/OSHA COVID-19-ի ընդհանուր ստուգացանկ 
Հանքարդյունաբերության եւ փայտամթերման վերաբերյալ 
2 հուլիսի, 2020թ. 
Այս ստուգացանկը նախատեսված է օգնելու հանքարդյունաբերության եւ փայտամթերման ոլորտի 
գործատուներին իրականացնել COVID-19-ի տարածումը աշխատավայրում կանխելու իրենց պլանը եւ 
լրացնում է Հանքարդյունաբերության եւ փայտամթերման գործատուների ուղեցույցը: Սույն 
ստուգացանկն ամփոփում է եւ ուղեցույցի որոշ հատվածների սղագրություն է պարունակում. 
ծանոթացեք ուղեցույցներին՝ նախքան ստուգացանկից օգտվելը: 
Աշխատավայրի առանձնահատուկ գրավոր 
ծրագրի բովանդակություններ 
 Այն անձը (անձինք), ովքեր պատասխանատու են ծրագրի իրականացման համար: 
 Վտանգի գնահատում եւ միջոցառումներ, որոնք պետք է ձեռնարկվեն՝ վիրուսի 
տարածումը կանխելու համար: 
 Դիմակների օգտագործում՝ համաձայն CDPH ցուցումների: 
 Ծրագրի վերաբերյալ աշխատակիցների եւ աշխատակիցների ներկայացուցիչների 
վերապատրաստում եւ նրանց հետ հաղորդակցություն: 
 Գործընթաց՝ ստուգելու համապատասխանությունը եւ փաստաթղթերով հասատելու եւ 
շտկելու թերությունները: 
 Գործընթաց՝ հետաքննելու COVID–ի դեպքերը, զգուշացնելու տեղական 
առողջապահական վարչությանը, ինչպես նաեւ գտնելու եւ մեկուսացնելու 
աշխատավայրին մոտ կոնտակտներին եւ վարակված աշխատողներին: 
 Արձանագրություններ այն մասին, թե երբ է աշխատավայրում սկսվել վարակը՝ 
համաձայն CDPH ցուցումների. 
 Թարմացրեք պլանն ըստ անհրաժեշտության՝ կանխելու համար հետագա դեպքերը: 
Աշխատակիցների վերապատրաստման 
թեմաներ 
 Տեղեկություններ COVID-19-ի վերաբերյալ, կանխելու տարածումը, եւ այն, թե ով է 
հատկապես խոցելի: 
 Ինքնասքրինինգ տանը, ներառյալ ջերմության եւ/կամ ախտանիշների ստուգում՝ 
օգտվելով CDC ուղեցույցներից: 
 Աշխատանքի չգալու կարեւորությունը, եթե աշխատողները հազ, ջերմություն, դժվար 
շնչառության, դող, մկանների ցավ, գլխացավ, կոկորդի ցավ, վերջին ժամանակներում 
համի կամ հոտի կորուստ , քթի խցանում կամ քթից հոսք, սրտխառնոց կամ փսխում 
կամ փորլուծություն ունեն, կամ եթե նրանք կամ ինչ-որ մեկը, ում հետ նրանք կապ են 
ունեցել, ախտորոշվել է COVID-19-ով:  
----------------Page (0) Break----------------
 COVID-19-ի ախտորոշումից հետո աշխատանքի վերադառնալ միայն 10 օր անց՝ 
սկսած ախտանշանների սկզբից եւ առանց տաքության 72 ժամ անցնելուց հետո: 
 Ե՞րբ բժշկական օգնություն խնդրել: 
 Ձեռք լվանալու կարեւորությունը: 
 Ֆիզիկական հեռավորության կարեւորությունն ինչպես աշխատանքի, այնպես էլ 
աշխատանքից դուրս ժամանակահատվածում: 
 Դեմքի կտորե դիմակների պատշաճ օգտագործում, այդ թվում՝ CDPH ցուցումներում 
ներառված տեղեկությունները: 
 Վճարովի արձակուրդի նպաստների մասին տեղեկատվությունը ներառյալ 
Ընտանիքների՝ կորոնավիրուսի առաջին արձագանքման ակտը եւ աշխատողների 
փոխհատուցման նպաստներն ըստ նահանգապետի Թիվ-62-20 գործադիր 
կարգադրության, մինչ այդ կարգադրությունն ուժի մեջ է: 
 Այս կանոններով վերապատրաստեք ցանկացած անկախ կապալառուների, 
ժամանակավոր կամ պայմանագրային աշխատողների կամ կամավորների եւ 
համոզվեք, որ նրանք ունեն անհրաժեշտ PPE: 
Անձնական վերահսկման միջոցառումներ եւ 
սքրինինգ 
 Ախտանշանների սքրինինգ եւ/կամ ջերմության ստուգում: 
 Խրախուսեք, որ այն աշխատողները, ովքեր հիվանդ են կամ COVID-19-ի 
արտահայտված ախտանիշներ ունեն, մնան տանը:  
 Տրամադրեք եւ երախավորեք, որ աշխատողներն օգտագործեն բոլոր անհրաժեշտ 
PPE: 
 Խրախուսեք ձեռքերի հաճախակի լվացումը եւ ձեռքի ախտահանիչի օգտագործումը: 
 Ապահովեք եւ համոզվեք, որ աշխատակիցներն օգտագործեն ռեսպիրատորներ՝ 
պաշտպանվելու օդով փոխանցվող այնպիսի աղտոտիչներից, ինչպիսիք են սիլիցիումի 
երկօքսիդը եւ ասբեստը: 
 Անհրաժեշտության դեպքում մաքրող եւ ախտահանող միջոցներ օգտագործող 
աշխատողներին տրամադրեք մեկանգամյա օգտագործման ձեռնոցներ: Ձեռնոցները 
դիտարկեք որպես ձեռքերի հաճախակի լվացման լրացում, այնպիսի գործերի համար, 
ինչպիսիք են հաճախ շոշափվող իրերի հետ գործ ունենալը կամ ախտանիշների 
սքրինինգի իրականացումը: 
Մաքրության եւ ախտահանման կանոններ 
 Բարձր երթեւեկության հատվածներում մանրակրկիտ մաքրություն կատարեք:  
 Հաճախակի ախտահանեք հաճախ օգտագործվող մակերեսներ: 
 Խուսափեք հեռախոսների, երկկողմանի ռադիոների եւ աշխատանքային այլ 
գործիքների եւ սարքավորումների համօգտագործումից: 
 Դիպչելու ենթակա մակերեսները մաքրեք հերթափոխերի կամ գործածությունների 
միջեւ ընկած ժամանակահատվածում, որն ավելի հաճախ տեղի ունենա: 
 Երաշխավորեք, որ սանիտարական պարագաները մշտապես օգտագործման 
ենթակա եւ պահեստավորված լինեն:  
 Ձեռքերի ախտահանման միջոցները եւ այլ սանիտարական պարագաները դարձրեք 
մատչելի եւ հեշտ հասանելի..  
----------------Page (1) Break----------------
 Աշխատողներին ժամանակ տրամադրեք՝ մաքրություն իրականացնելու համար: 
 Օգտագործեք COVID-19-ի դեմ օգտագործման համար հաստատված արտադրանք՝ 
Շրջակա միջավայրի գործակալության (EPA) կողմից հաստատված ցանկից, եւ 
աշխատողներին վերապատրաստեք քիմիական վտանգների, արտադրանքի 
հրահանգների, օդափոխման պահանջների եւ Cal/OSHA պահանջների մասով: 
Հետեւեք CDPH-ի՝ ասթմայի համար ապահով մաքրության մեթոդներին: 
 Ի նկատի ունեցեք թարմացումները՝ բարելավելու օդի ֆիլտրացիան եւ 
օդափոխությունը: 
Ֆիզիկական հեռավորության ուղեցույցներ 
 Ապահովեք առնվազն վեց ոտնաչափ ֆիզիկական հեռավորություն աշխատողների 
միջեւ: 
 Կարգավորեք անձամբ հանդիպումները, եթե դրանք անհրաժեշտ են, ապա 
ֆիզիկական հեռավորություն երաշխավորեք:  
 Սահմանափակեք աշխատավայրում աշխատողների թիվը` առնվազն վեց ոտնաչափ 
ֆիզիկական հեռավորություն ապահովելու համար: 
 Տեղափոխեք աշխատողների ընդմիջումները աշխատավարձի եւ աշխատաժամանակի 
կանոնակարգերի համաձայն՝ պահպանելով ֆիզիկական հեռավորության վերաբերյալ 
արձանագրությունները:  
 Տեղափոխեք թիմային այցելությունները կենտրոններ եւ նվազեցրեք միաժամանակ 
տեղափոխվող աշխատողների քանակը՝ ֆիզիկական հեռավորությունը պահպանելու 
նպատակով: 
 Վերակազմաձեւեք, սահմանափակեք կամ փակեք ընդմիջման տարածքները եւ 
տրամադրեք այլընտրանքային տարածքներ, որտեղ հնարավոր է ապահովել 
ֆիզիկական հեռավորություն: 
 Խուսափեք ճաշի եւ այլ ընդմիջումների ժամանակ կամ հերթափոխից առաջ կամ հետո 
հավաքվելուց: 
 
----------------Page (2) Break----------------
