---
PDFFormatVersion: 1.6
IsAcroFormPresent: false
IsXFAPresent: false
Title: Food Packing Checklist
Author: State of California
Subject: Food Packing Checklist
Keywords: "COVID-19, checklist coronavirus,Meat, Dairy, or Produce Packing or Processing"
Creator: Microsoft® Word for Microsoft 365
Producer: Nuance Pdf Create 8
CreationDate: D:20200813232649-07'00'
ModDate: D:20200814151039-07'00'
date_created: Thu Aug 13 2020 23:26:00 GMT-0700
date_modified: Thu Aug 13 2020 23:26:00 GMT-0700
---
Pangkalahatang Checklist ng Cal/OSHA sa COVID-19 
para sa Pagpa-pack at Pagpoproseso ng Pagkain 
Hulyo 2, 2020 
Nilalayon ng checklist na ito na matulungan ang mga employer ng pagpa-pack at 
pagpoproseso ng pagkain na ipatupad ang kanilang plano para mapigilan ang pagkalat ng 
COVID-19 sa lugar ng trabaho at upang dumagdag sa Patnubay para sa Pagpa-pack at 
Pagpoproseso ng Pagkain. Ang checklist na ito ay isang buod at naglalaman ng shorthand para 
sa ilang bahagi ng patnubay; maging pamilyar sa patnubay bago gamitin ang checklist na ito. 
Mga Nilalaman ng Nakasulat na Plano na 
Partikular sa Lugar ng Trabaho 
 Ang (mga) taong responsable para sa pagpapatupad sa plano. 
 Isang pagtatasa ng panganib at ang mga hakbang na gagawin upang 
mapigilan ang pagkalat ng virus. 
 Paggamit ng mga pantakip sa mukha, alinsunod sa patnubay ng CDPH. 
 Pagsasanay at komunikasyon sa mga manggagawa at kinatawan ng 
manggagawa tungkol sa plano. 
 Isang proseso upang suriin ang pagsunod at upang idokumento at iwasto ang 
mga kakulangan. 
 Isang proseso upang maimbestigahan ang mga kaso ng COVID, maalertuhan 
ang lokal na departamento ng kalusugan, at kilalanin at ihiwalay ang mga 
nagkaroon ng malapitang pag-kontak sa lugar ng trabaho at nahawaang 
manggagawa. 
 Mga protokol kapag nagkaroon ng biglaang pagkakahawahan sa lugar ng 
trabaho alinsunod sa patnubay ng CDPH. 
 I-update ang plano kung kinakailangan upang mapigilan ang mga
karagdagang kaso. 
Mga Paksa para sa Pagsasanay sa 
Manggagawa 
 Impormasyon sa COVID-19, pagpigil sa pagkalat, at kung sino ang lalong 
mahina. 
 Pagsusuri sa sarili sa bahay, kasama na ang mga pagsusuri sa temperatura at/o 
sintomas gamit ang mga alituntunin ng CDC. 
 Ang kahalagahan na hindi pumasok sa trabaho kung ang mga manggagawa 
ay may madalas na ubo, lagnat, kahirapan sa paghinga, panginginig, pananakit 
----------------Page (0) Break----------------
ng kalamnan, pananakit ng ulo, pamamaga ng lalamunan, kamakailang 
pagkawala ng panlasa o pang-amoy, pagbabara ng ilong o tumutulong sipon, 
pagduruwal o pagsusuka, o pagtatae, o kung sila ay, o ang isang taong 
nakasalamuha nila ay na-diyagnos na may COVID-19.  
 Upang bumalik sa trabaho pagkatapos ng isang diyagnosis ng COVID-19 
pagkatapos lang ng 10 araw mula noong magsimula ang sintomas at 72 oras na 
walang lagnat. 
 Kailan humingi ng medikal na atensyon. 
 Ang kahalagahan ng paghuhugas ng kamay. 
 Ang kahalagahan ng pisikal na pagdistansya, sa parehong oras ng trabaho at 
pagkatapos ng trabaho. 
 Wastong paggamit ng mga telang pantakip sa mukha, kabilang ang 
impormasyon sa patnubay ng CDPH. 
 Impormasyon tungkol sa mga benepisyo ng bayad na pagliban, kabilang ang 
Families First Coronavirus Response Act at ang Executive Order N-51-20 ng 
Gobernador at mga benepisyo ng kabayaran ng mga manggagawa sa ilalim ng 
Executive Order N-62-20 ng Gobernador habang may bisa ang Order na iyon. 
 Sanayin ang anumang independyenteng kontratista, mga manggagawa na 
pansamantala o naka-kontrata, at mga boluntaryo sa mga patakarang ito at 
matiyak na mayroon silang kinakailangang PPE. 
Mga Paraan ng Pagkontrol at Pagsusuri sa 
Indibidwal 
 Mga pagsusuri sa sintomas at/o pagsusuri sa temperatura. 
 Hikayatin ang mga manggagawa na may sakit o nagpapakita ng mga sintomas 
ng COVID-19 na manatili sa bahay. 
 Bigyan at tiyaking ginagamit ng mga manggagawa ang mga pantakip sa 
mukha at lahat ng kinakailangang PPE. 
 Hikayatin ang madalas na paghuhugas ng kamay at paggamit ng hand sanitizer. 
 Magbigay ng mga maitatapon na guwantes sa mga manggagawa bilang 
karagdagan sa madalas na paghuhugas ng kamay para sa mga gawaing gaya 
ng paghahawak ng mga bagay na karaniwang hinahawakan o pagsasagawa 
ng pagsusuri para sa sintomas. 
 Limitahan ang mga hindi empleyado na pumapasok sa pasilidad sa mga tinukoy 
lamang ng pamamahala bilang mahalaga.  
Mga Protokol sa Paglilinis at Pag-disinfect 
 Magsagawa ng ganap na paglilinis sa mga lugar na may mataas na trapiko.  
 Madalas na disimpektahin ang mga karaniwang ginagamit na ibabaw. 
 Linisin at i-sanitize ang lahat ng tools at mga pinagsasaluhang kagamitan sa 
pagitan ng bawat paggamit. 
 Ikoordina ang paggamit ng produktong panlinis sa USDA at/o FDA kung 
ginagamit ito sa mga lugar kung saan ginagawa ang pagkain. 
----------------Page (1) Break----------------
 
 Linisin ang mga mahahawakang ibabaw sa pagitan ng mga shift o sa pagitan 
ng mga gumagamit, alinman ang mas madalas. 
 Tiyaking nililinisan ang mga sasakyan at kagamitan sa paghahatid bago at 
pagkatapos ng mga ruta ng paghahatid at magdala ng sapat na mga 
materyales sa pagdi-disinfect. 
 Iwasan ang pagsasalo sa mga tool at iba pang mga item. Kung pinagsasaluhan, 
linisin at i-disinfect. 
 Dapat i-sanitize ang mga hard hat at face shield sa katapusan ng bawat shift. 
 Tiyaking mananatiling gumagana at naka-stock ang mga pangkalusugan na 
pasilidad sa lahat ng pagkakataon.  
 Tiyaking may access ang mga empleyado sa sanitizer at iba pang mga gamit sa 
paglilinis na maaaring kailanganin nila.  
 Tiyaking ligtas na gamitin ang lahat ng sistema ng tubig pagkatapos ng 
mahabang panahon ng pagsasara ng pasilidad upang mabawasan ang 
panganib ng Legionnaires’ disease. 
 Linisin ang mga sahig gamit ang vacuum na may HEPA filter o iba pang paraang 
hindi nagkakalat ng mga pathogen sa hangin. 
 Magbigay ng panahon para maisagawa ng mga manggagawa ang mga 
kasanayan sa paglilinis habang nasa kanilang mga shift. 
 Gawing salitan ang mga pahinga at maglaan ng mga karagdagang pasilidad 
sa paglilinis kung kinakailangan upang mapanatili ang physical distancing sa 
mga oras ng nakaiskedyul na pahinga. 
 Gumamit ng mga produkto na naaprubahan para sa paggamit laban sa COVID-
19 na nasa listahan ng mga naaprubahan ng Environmental Protection Agency 
(EPA) at sanayin ang mga manggagawa tungkol sa mga panganib ng kemikal, 
tagubilin sa produkto, kinakailangan sa bentilasyon, at kinakailangan ng 
Cal/OSHA. Sundin ang mga paraan ng paglilinis na mas ligtas para sa hika ng 
CDPH. 
 Isaalang-alang ang pag-upgrade upang mapahusay ang pag-piltro ng hangin 
at bentilasyon.  
 Kung gumagamit ng mga bentilador sa pasilidad, tiyaking nagbubuga ng malinis 
na hangin ang mga bentilador sa zone ng paghinga na mga manggagawa. 
 Baguhin ang mga iniaalok sa mga on-site na kainan, kabilang ang mga 
prepackaged na pagkain at kubyertos. 
Mga Patnubay sa Pisikal na Pagdistansiya 
 Magpatupad ng mga hakbang upang paghiwalayin ang mga manggagawa 
nang hindi bababa sa anim na talampakan gamit ang mga pamamaraang 
tulad ng mga pisikal na partisyon o visual na palatandaan (halimbawa, mga 
pagmamarka sa sahig, may kulay na tape, o mga karatulang nagsasaad kung 
saan dapat tumayo ang mga manggagawa). 
 Baguhin ang pagkakahanay ng mga istasyon ng trabaho, pati ang mga linya sa 
pagpoproseso, upang magkaroon ang mga manggagawa ng hindi bababa sa 
anim na talampakang distansya sa lahat ng direksyon. 
----------------Page (2) Break----------------
 Magkabit ng mga pisikal na harang, tulad ng mga kurtinang strip, Plexiglas o mga 
katulad na materyales sa pagitan ng mga manggagawa. 
 Magtalaga ng mga manggagawang magbabantay at magpapatupad ng 
pagdistansya. 
 Kung kinakailangan upang matiyak ang pisikal na pagdistansya, dagdagan ang 
bilang ng mga shift sa isang araw, bagalan ang pag-usad ng mga linya, at 
paglayuin ang mga manggagawa alinsunod sa mga alituntunin ng CDC. 
 Isaalang-alang ang pagpangkat (paggugrupo) ng mga manggagawa sa 
pagtatrabaho. 
 Limitahan ang bilang ng mga manggagawa sa mga saradong lugar. 
 Gumuhit ng one-way na mga daanan upang maiwasan ang malapit na 
pagkakaugnayan ng mga empleyado sa makikitid na pasilyo. 
 Gawing salitan ang mga oras ng pagsisimula at pagsalit-salitin ang mga lokasyon 
ng locker upang madagdagan ang physical distancing sa loob ng mga locker 
room at sa time clock. 
 Baguhin ang pagkakaayos, paghigpitan, o isara ang mga pangkalahatang silid 
at gumawa ng mga alternatibong espasyo para sa pagpapahinga kung saan 
posible ang physical distancing. 
 Gawing halinhinan ang mga break ng manggagawa, alinsunod sa mga 
regulasyon sa sahod at oras, upang mapanatili ang mga protokol sa physical 
distancing.  
 Isaayos ang mga sa personal na pagpupulong, kung kinakailangan ang mga ito, 
para matiyak ang pisikal na pagdistansya sa isa’t isa. Magkaroon ng mga 
oportunidad sa virtual na pagpupulong at pagsasanay hangga’t maaari. 
 Panatilihin sa kanilang mga truck ang mga driver habang nasa ari-arian, kung 
saan ibinibigay sa kanila sa security gate ang protokol sa walang pag-kontak na 
paghahatid. 
 Ayusin ang mga proseso ng paghahatid at pickup upang mabawasan ang 
contact.  
 Hikayatin ang mga manggagawa na iwasan ang carpooling papunta at mula sa 
trabaho, kung maaari. 
----------------Page (3) Break----------------
