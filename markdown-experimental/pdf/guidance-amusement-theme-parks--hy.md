---
PDFFormatVersion: 1.7
IsAcroFormPresent: false
IsXFAPresent: false
Title: Amusement Parks and Theme Parks Guidance
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20201029190135-07'00'
ModDate: D:20201029191728-07'00'
date_created: Thu Oct 29 2020 19:01:00 GMT-0700
date_modified: Thu Oct 29 2020 19:01:00 GMT-0700
---
1 
 
1 
  
 
 
 
 
 
ՈԼՈՐՏԱՅԻՆ 
ՈՒՂԵՑՈՒՅՑ 
COVID-19-ի 
ՀԱՄԱՐ. 
Ժամանցի զբոսայգիներ  
եւ թեմատիկ 
զբոսայգիներ 
 
 
2020թ. հոկտեմբերի 20 
 
 
Այս ուղեցույցը նախատեսված է ողջ նահանգով 
բաց սեկտորների եւ գործունեության համար: 
Սակայն, տեղական առողջապահական 
պաշտոնյաները կարող են ավելի խիստ 
կանոններ կիրառել, կախված տեղական 
համաճարակաբանական վիճակից, հետեւաբար 
գործատուները պետք է հաստատեն թափուր 
տեղեր բացելու տեղական համապատասխան 
կանոնները: 
----------------Page (0) Break----------------
 
ԱԿՆԱՐԿ 
2020 թ. մարտի 19-ին նահանգի հանրային առողջապահության պաշտոնյան եւ 
Կալիֆորնիայի Հանրային առողջապահության դեպարտամենտի տնօրենը հրամանագիր 
հրապարակեցին, համաձայն որի Կալիֆորնիայի բնակչության մեծ մասից պահանջվում էր 
մնալ տանը՝ բնակչության շրջանում COVID-19-ի տարածումը կանխելու նպատակով: 
COVID-19-ի ազդեցությունը կալիֆորնիացիների առողջության վրա դեռեւս լիովին հայտնի չէ: 
Հիվանդության հայտնի դեպքերը հետեւյալ միջակայքում են՝ շատ մեղմից (որոշ մարդիկ 
ախտանիշներ չունեն) մինչեւ ծանր, որը կարող է բերել մահվան: Որոշ խմբեր, ներառյալ 65 եւ 
ավել տարեկանները, եւ նրանք, ովքեր սրտի կամ թոքերի հիվանդության կամ շաքարախտի 
պես ուղեկցող լուրջ հիվանդություններ ունեն, հոսպիտալացման եւ լուրջ բարդություններ 
ունենալու ավելի բարձր ռիսկի տակ են գտնվում: Փոխանցումն ավելի հավանական է, երբ 
մարդիկ սերտ շփման մեջ են, կամ գտնվում են վատ օդափոխվող վայրերում, որտեղ 
վարակված մարդիկ կան, նույնիսկ, եթե այդ մարդը որեւէ ախտանիշ չունի կամ 
ախտանիշները դեռեւս ի հայտ չեն եկել: 
Ճշգրիտ տվյալներ COVID-19-ի քանակության եւ տարածման տեմպերի մասին ըստ 
ոլորտների եւ մասնագիտական խմբերի՝ ներառյալ կարեւոր ենթակառուցվածքների 
աշխատակիցներին, ներկայումս հասանելի չեն: Եղել են բազմաթիվ բռնկումներ տարբեր 
աշխատավայրերում, ինչը ցույց է տալիս, որ աշխատողները COVID-19 վարակ ստանալու 
կամ փոխանցելու ռիսկի տակ են: Այդպիսի աշխատավայրերի օրինակներից են՝ 
հիվանդանոցները, երկարատեւ խնամքի հաստատությունները, բանտերը, սննդի 
արտադրամասերը, պահեստները, մսի արտադրամասերը, ռեստորանները եւ նպարեղենի 
խանութները: 
Տանը մնալու պահանջները փոփոխվելուց հետո կարեւոր է ձեռնարկել բոլոր հնարավոր 
քայլերը՝ աշխատողների եւ հանրության անվտանգությունն ապահովելու համար: 
Կանխարգելման հիմնական միջոցները ներառում են՝ 
✓ հնարավորինս մեծ ֆիզիկական հեռավորություն պահպանելը, 
✓ աշխատողների (որտեղ, որ շնչառական պաշտպանություն չի 
պահանջվում) եւ հյուրերի կողմից դիմակ կրելը, 
✓ հաճախակի ձեռքեր լվանալը եւ կանոնավոր կերպով մաքրումն ու ախտահանումը, 
✓ աշխատողներին COVID-19-ի կանխարգելման պլանի այս եւ այլ տարրերը 
սովորեցնելը: 
Բացի այդ, շատ կարեւոր է համապատասխան պատշաճ գործընթացներ ունենալ՝ 
աշխատավայրում հիվանդության նոր դեպքեր հայտնաբերելու, եւ դրանց բացահայտելուն 
պես արագ միջամտելու եւ առողջապահական պետական մարմինների հետ աշխատելու՝ 
վիրուսի տարածումը կանգնեցնելու համար: 
  
----------------Page (1) Break----------------
 
ՆՊԱՏԱԿԸ 
Այս փաստաթղթում ներկայացված է ուղեցույց ժամանցի զբոսայգիների եւ թեմատիկ 
զբոսայգիների (հիշատակվում են որպես «ժամանցի զբոսայգիներ») համար՝ անվտանգ, 
մաքուր միջավայր ապահովելու աշխատողների եւ հաճախորդների համար: 
Ընկերությունները պետք է որոշեն եւ վերահսկեն ռիսկի շրջանային մակարդակն այն 
շրջանի համար, որտեղ իրականացվում է բիզնեսը, եւ իրենց գործունեության մեջ 
պահանջվող փոփոխություններ կատարեն։ 
• Մանուշակագույն - Լայն տարածում - Մակարդակ 1 Ողջ գործունեությունը 
պետք է դադարեցվի  
• Կարմիր - Զգալի - Մակարդակ 2 Ողջ գործունեությունը պետք է դադարեցվի  
• Նարնջագույն - Չափավոր - Մակարդակ 3 Գորունեությունը թույլատրվում է 
միայն փոքր զբոսայգիներում (սահմանումը տե՛ս ստորեւ) եւ դրանք 
շահագործողները պետք է կիրառեն հետեւյալ փոփոխությունները՝ 
o Փոքր զբոսայգին սահմանվում է որպես զբոսայգի, որի տարողությունը պակաս 
է, քան 15 000 մարդը՝ հիմնվելով նախագծային/շահագործումային 
տարողության եւ հրշեջ բաժանմունքի աշխատակիցների առավելագույն 
քանակության վրա:  
o Տարողությունը պետք է սահմանափակվի ընդհանուր տարողության մինչեւ 
25%-ով՝ հիմնվելով նախագծային/շահագործումային տարողության եւ հրշեջ 
բաժանմունքի աշխատակիցների առավելագույն քանակության վրա - որը, որ 
պակասն է - կամ 500 մարդ, որը, որ պակասն է: 
o Միայն բացօթյա ատրակցիոններն են թույլատրվում բացել, բոլոր այլ փակ 
տարածքների ատրակցիոնները պետք է փակ մնան: 
o Տոմսերը պետք է վաճառվեն միայն այն հաճախորդներին, ովքեր բնակվում են 
այն շրջանում, որտեղ գտնվում է զբոսայգին: 
o Շահագործողները պետք է հետեւեն այս ուղեցույցի փոփոխություններին եւ 
պետք է պատրաստ լինեն բոլոր պահանջվող փոփոխությունների կիրարկումն 
ապահովելու համար հանրային առողջապահության պաշտոնյաների 
ստուգայցերին: Շահագործողները պետք է հետեւեն եւ կիրարկեն բոլոր 
ստացվող հետեւությունները եւ առաջարկները: 
• Դեղին - Նվազագույն - Մակարդակ 4 Գործունեությունը թույլատրված է բոլոր 
ժամանցային զբոսայգիների սպասարկողներին՝ հետեւյալ փոփոխություններով՝ 
o Տարողությունը պետք է սահմանափակվի տարածքի ընդհանուր տարողության 
25%-ով՝ հենվելով նախագծային/շահագործումային տարողության եւ հրշեջ 
բաժանմունքի առավելագույն քանակի վրա, որը որ պակասն է:  
o Զբոսայգու ներսի փակ տարածքներում գտնվող բոլոր սննդի կամ խմելու 
հաստատությունները պետք է սահմանափակվեն մինչեւ 25%-ը: 
o Շահագործողները պետք է հետեւեն այս ուղեցույցի փոփոխություններին եւ 
պետք է պատրաստ լինեն բոլոր պահանջվող փոփոխությունների կիրարկումն 
ապահովելու համար հանրային առողջապահության պաշտոնյաների 
ստուգայցերին: Շահագործողները պետք է հետեւեն եւ կիրարկեն բոլոր 
ստացվող հետեւությունները եւ առաջարկները:  
----------------Page (2) Break----------------
 
 
Շրջանային մակարդակի կագավիճակի մասին թարմացված տեղեկատվության համար 
այցելե՛ք Ավելի անվտանգ տնտեսության նախագիծ։ Խնդրում ենք նկատի ունենալ, որ 
առողջապահական տեղական դեպարտամենտները կարող են ունենալ ավելի խիստ 
չափանիշներ եւ գործունեությունը դադարեցնելու տարբեր ընթացակարգեր: Տե՛ս քո 
վարչաշրջանին վերաբերող տեղական ինֆոն:  
ՆՇՈՒՄ՝ Ժամանցային զբոսայգիները տարբեր գործունեության կողմեր եւ ծառայություններ 
ունեն, որոնք հասանելի են այլ ուղեցույցներում, որոնք բերված են Ոլորտի ուղեցույց՝ 
ռիսկերի նվազեցման համար վեբկայքում: Շահագործողները պետք է ծանոթանան այս 
ուղեցույցի հետ՝ իրենց գործունեության բոլոր կողմերի համար համապատասխան 
պրոտոկոլներ կիրառելու նպատակով: Նման գործողությունները կարող են ներառել՝ 
• Հանրային սնունդը եւ կոնցեսիաները (Ռեստորանների ուղեցույց) 
• Բարերը (Բարերի, գարեջրի եւ թունդ ալկոհոլային խմիչքների գործարանների 
ուղեցույց) 
• Նվերների խանութները եւ մանրածախ վաճառքը (Մանրածախ վաճառքի 
ուղեցույց) 
• Հյուրանոցները եւ կեցավայրերը (Հյուրանոցների, վարձով բնակարանների եւ 
կարճատեւ կեցության ուղեցույց) 
• Ընտանեկան ժամանցի կենտրոնները՝ ներառյալ փոքր գոլֆն ու արկադները 
(Ընտանեկան ժամանցի կենտրոնների ուղեցույց) 
• Ինտերակտիվ ցուցահանդեսները (կենդանաբանական այգիների եւ 
թանգարանների ուղեցույց)  
• Տրամվայները, մաքոքային եւ այլ տրանսպորտ (Հանրային եւ մասնավոր 
ուղեւորափոխադրողների, տրանզիտային եւ միջքաղաքային ուղեւորական 
երկաթգծի ուղեցույց) 
o Սահմանափակել մաքոքային ծառայությունները՝ որտեղ որ հնարավոր է, 
համապատասխան՝ անհատների եւ հաշմանդամների հանդեպ 
պարտավորությունների: 
• Խաղահրապարակներ, շենքերի սպասարկում, պահպանման ծառայություններ 
(Սահմանափակ ծառայությունների ուղեցույց) 
Ուղեցույցը որեւէ աշխատողի օրենքով, կանոնակարգերով կամ կոլեկտիվ պայմանագրերով 
սահմանված իրավունքները վերացնելու կամ չեղարկելու նպատակ չի հետապնդում, եւ 
սպառիչ չէ, քանի որ այն չի ներառում վարչաշրջանի առողջապահական հրահանգները, ոչ էլ 
փոխարինում է գոյություն ունեցող անվտանգությանը եւ առողջությանն առնչվող 
կանոնակարգող որեւէ պահանջ, ինչպիսիք են Cal/OSHA-ն:1 Հետեւեք հանրային 
առողջապահական ուղեցույցներին եւ նահանգային/վարչաշրջանային հրահանգներին, 
քանի որ COVID-19-ի իրավիճակը շարունակվում է: Cal/OSHA-ն ավելի շատ 
անվտանգության եւ առողջապահական ուղեցույցներ ունի իրCal/OSHA ուղեցույցներ 
աշխատողներին կորոնավիրուսից պաշտպանելու համար պահանջներ պարունակող 
վեբկայքում: CDC-ը հավելյալ նյութեր ունի բիզնեսների եւ գործատուների  համար: 
 
----------------Page (3) Break----------------
 
Դիմակներ կրելու պահանջը 
 
Հունիսի 18-ին CDPH-ն Դիմակներ կրելու վերաբերյալ ուղեցույց հրապարակեց, որով 
պահանջվում է, որ եւ՛ հասարակության անդամները եւ՛ աշխատողները կրեն դիմակներ 
բոլոր հասարակական վայրերում եւ աշխատավայրերում, որտեղ վարակի ազդեցության 
ռիսկը մեծ է։  
 
Կալիֆորնիայում մարդիկ պետք է դիմակներ կրեն, երբ նրանք գտնվում են ստորեւ նշված 
իրավիճակներում՝ 
• Հասարակական որեւէ փակ տարածքի ներսում կամ այնտեղ մուտք գործելու հերթում,  
• Առողջապահական ոլորտում ծառայություններ ստանալիս, որը ներառում, բայց չի 
սահմանափակվում  հիվանդանոցներով, դեղատներով, բժշկական կլինիկաներով, 
լաբորատորիաներով, բժշկի կամ ատամնաբույժի աշխատատեղերով, 
անասնաբուժական կլինիկայով կամ արյան բանկով, 
• Հասարակական տրանսպորտի սպասելիս կամ դրանով կամ պարատրանզիտով 
(տարեցների եւ հաշմանդամների համար նախատեսված սոցիալական 
փոխադրումներ) երթեւեկելիս կամ տաքսու մեջ գտնվելիս, մասնավոր ավտոմոբիլային 
ծառայությունից օգտվելիս կամ համատեղ օգտագործման ավտոմեքենայում: 
• Աշխատելիս, լինի դա աշխատավայրում, թե դրսում, երբ՝ 
o Հասարակության որեւէ անդամի հետ անձամբ շփվում եք, 
o Աշխատում եք այնպիսի մի վայրում, ուր այցելում են հասարակության 
անդամներ՝ անկախ նրանից, թե տվյալ պահին այդտեղ հասարակության որեւէ 
անդամ ներկա է, թե ոչ, 
o Աշխատում եք այնպիսի մի վայրում, որտեղ սնունդ է պատրաստվում կամ 
փաթեթավորվում վաճառքի կամ այլոց առաքման համար, 
o Աշխատում կամ պարզապես անցնում եք ընդհանուր օգտագործման 
վայրերով, ինչպիսիք են՝ միջանցքները, աստիճանները, վերելակները եւ 
ավտոկայանատեղիները, 
o Գտնվում եք ցանկացած սենյակում կամ փակ տարածքում, որտեղ ներկա են 
այլ մարդիկ (բացառությամբ տվյալ անձի ընտանիքի կամ բնակության վայրի 
անդամներից), 
• Վարում կամ գործարկում եք որեւէ տեսակի հասարակական տրանսպորտ կամ 
պարատրանզիտ փոխադրամիջոց, տաքսի կամ մասնավոր ավտոմոբիլային 
ծառայություն կամ համատեղ օգտագործկվող մեքենա, երբ ներկա են ուղեւորներ։ 
Եթե ուղեւորներ չկան, ապա խստիվ խորհուրդ է տրվում դիմակներ կրել։ 
• Երբ դրսում հասարակական վայրերում եք, որտեղ հնարավոր չէ պահպանել 6 
ոտնաչափ ֆիզիկական հեռավորություն այլ անձանցից, ովքեր ձեր ընտանիքի կամ 
տան անդամ չեն: 
 
Սույն կանոններին առնչվող բոլոր պահանջները եւ բացառությունները ներառող բոլոր 
----------------Page (4) Break----------------
 
մանրամասները կարող եք տեսնել այս ուղեցույցում։ Դիմակներ կրելը խստիվ խրախուսվում 
է նաեւ այլ հանգամանքներում, եւ գործատուները կարող են դիմակներ կրելու լրացուցիչ 
պահանջներ ներկայացնել աշխատողներին՝ անվտանգ եւ առողջ աշխատավայր 
ապահովելու իրենց պարտականությունն իրականացնելիս։ Գործատուները պետք է 
աշխատողներին տրամադրեն դիմակներ կամ փոխհատուցեն դրանք ձեռք բերելու մատչելի 
գինը։  
 
Գործատուները պետք է մշակեն աշխատատեղի հարմարության քաղաքականություն բոլոր 
այն աշխատողների համար, որոնք համապատասխանում են դիմակ կրելու պահանջների 
բացառություններից որեւէ մեկին։ Եթե այն աշխատողը, որը, այլ պարագայում պետք է 
դիմակ կրեր, քանի որ հաճախակի շփման մեջ է այլ անձանց հետ, սակայն առողջական 
խնդրի պատճառով չի կարող դրմակ կրել, ապա տվյալ աշխատողին պետք է տրամադրել 
չսահմանափակող այլընտրանք, ինչպիսին է օրինակ՝ դեմքի վահանը՝ ներքեւի հատվածում 
հատուկ կտորով մշակված, եթե դա հնարավոր է, եւ եթե առողջական վիճակը թույլ է տալիս։ 
 
Այն բիզնեսները, որոնք բաց են հասարակությանը, պետք է իրազեկ լինեն դիմակ կրելու 
բացառություններին CDPH Դիմակ կրելու ուղեցույց-ից եւ դիմակ չկրելու պատճառով չեն 
կարող բացառություն կազմել, եթե տվյալ անդամը համապատասխանում է այս ուղեցույցի 
կանոններին։ Բիզնեսները պետք է քաղաքականություններ մշակեն հաճախորդների, 
այցելուների եւ աշխատողների շրջանակում նման բացառությունները կարգավորելու 
նպատակով։ 
 
CDPH Դիմակ կրելու ուղեցույցը ենթակա է հավելյալ թարմացումների, խնդրում ենք որեւէ 
թարմացման մասին իմանալու համար այցելել  CDPH վեբկայքը: 
 
  
 
Աշխատավայրի յուրահատուկ պլանը 
• Յուրաքանչյուր հաստատությունում սահմանեք COVID-19-ի 
կանխարգելման՝ Աշխատավայրին հատկորոշ գրավոր պլան, կատարեք 
աշխատատեղերի եւ աշխատանքային պարտականությունների համար 
ռիսկերի համապարփակ գնահատում, եւ յուրաքանչյուր 
հաստատությունում նշանակեք մեկ անձի, ով կիրականացնի նշված 
պլանը։ 
• Ներառեք CDPH-ի դիմակ կրելու ուղեցույցը  Աշխատավայրին հատկորոշ 
պլանում, որի մեջ մտնում է նաեւ բացառությունների մշակման 
քաղաքականությունը։ 
• Նշեք հաստատության գտնվելու վայրի առողջապահության տեղական 
դեպարտամենտի կոնտակտային տվյալները, որոնցով հնարավոր կլինի 
տեղեկացնել աշխատողների եւ հաճախորդների շրջանում COVID-19-ի 
բռնկման մասին։ 
• Վերապատրաստեք եւ հաղորդակցվեք աշխատողների եւ նրանց 
ներկայացուցիչների հետ պլանի վերաբերյալ, եւ այն հասանելի դարձրեք 
աշխատողների եւ նրանց ներկայացուցիչների համար։ 
----------------Page (5) Break----------------
 
• Պարբերաբար գնահատեք աշխատավայրի համապատասխանությունը 
պլանին եւ փաստաթղթին եւ շտկեք հայտնաբերված թերությունները։ 
• Հետաքննեք COVID-19-ի յուրաքանչյուր դեպք եւ պարզեք, թե արդյոք 
որեւէ գործոն կարող է նպաստած լինել վարակի ռիսկին։ Ըստ 
անհրաժեշտության թարմացրեք պլանը՝ հետագա դեպքերը 
կանխարգելելու համար: 
• CDPH ուղեgույցներն եւ առողջապահության տեղական դեպարտամենտի 
հրահանգներին եւ ուղեցույցներին համապատասխան՝ կիրարկեք 
անհրաժեշտ գործընթացները եւ պրոտոկոլները: 
• Հայտնաբերեք վարակված աշխատողի հետ անմիջական շփվողների 
շրջանակը (վեց ոտնաչափից պակաս հեռավորությամբ 15 րոպե կամ 
ավելի) եւ քայլեր ձեռնարկեք մեկուսացնելու COVID-19-ի դրական 
արդյունքով աշխատող(ներ)ին եւ անմիջական շփում ունեցողներին։ 
• Գրավոր ծանուցեք բոլոր աշխատակիցներին եւ ենթակապալառու 
աշխատողների գործատուներին, ովքեր գտնվել են COVID-19ի 
ազդեցության տակ, եւ աշխատավայրում բռնկումների մասին 
տեղեկացրեք առողջապահության տեղական դեպարտամենտին:  AB 
685 -ի (Գլուխ 84, 2020թ. օրենսդրական ակտեր) ներքո գործատուի 
պարտականությունների մասին հավելյալ տեղեկությունների համար, 
անդրադարձեք Ընդլայնված իրավական նորմերին եւ գործատուների 
հաշվետվողականության նկատմամբ պահանջներին՝ (Enhanced 
Enforcement and Employer Reporting Requirements) համաձայն 
Cal/OSHA-ի, եւ  AB 685-ի վերաբերյալ Գործատուի հարցերին՝  
համաձայն CDPH-ի: 
• Բացօթյա շահագործման համար. Սահմանեք ջերմությամբ ուղեկցվող 
հիվանդությունների կանխման արդյունավետ պլան՝ գրավոր 
ընթացակարգերով եւ՛ անգլերենով, եւ՛ այն լեզվով, որը հասկանում է 
աշխատողների մեծ մասը: Պլանը պետք է աշխատավայրում հասանելի լինի 
աշխատակիցներին: Ռեսուրսների համար, ինչպիսիք են ՀՏՀ-երը, վեբինարը եւ 
գրավոր պլանի նմուշը, տե՛ս  ջերմությամբ ուղեկցվող հիվանդությունների 
կանխարգելման Cal/OSHA-ի էջը: Ջերմությամբ պայմանավորված 
հիվանդությունների կանխարգելման պլանի տարրերը պետք է ներառեն՝ 
o Խմելու ջրի հասանելիությունը 
o Ստվերի հասանելիությունը 
o Հովանալու ընդմիջումները 
o Անհետաձգելի գործողությունները ջերմությամբ պայմանավորված 
հիվանդության դեպքերում 
o Գործողությունները բարձր ջերմության դեպքում, երբ ջերմաստիճանը 
բարձրանում է 95 աստիճանից վեր 
o Անոմալ շոգի ժամանակ ակլիմատիզացիա անցնող աշխատակիցների 
մոնիթորինգը 
----------------Page (6) Break----------------
 
o Ջերմությամբ պայմանավորված հիվանդության կանխարգելման եւ 
ախտանիշների թրեյնինգ 
• Հետեւեք ստորեւ ներկայացված ուղեցույցներին։ Սա չանելը կարող է 
հանգեցնել հիվանդության աշխատավայրում, ինչը կարող է բերել 
գործոունեության ժամանակավոր դադարեցման կամ սահմանափակման։ 
Աշխատակիցների թրեյնինգների թեմաներ 
• Տեղեկություններ COVID-19-իմասին, ինչպես կանխարգելել դրա 
տարածումը եւ, թե որմարդիկ են ավելի բարձր ռիսկի տակ՝ ծանր 
հիվանդություն ունենալու կամ մահվան առումով: 
• Ինքնազգացողության ստուգում տանը՝ ներառյալ ջերմության չափում 
եւ/կամ ախտանիշների ստուգում՝ օգտագործելով CDC ուղեցույցերը: 
• Աշխատանքի չգալու կարեւորությունը. 
o Եթե աշխատողը COVID-19-ի ախտանիշներ ունի, ինչպես 
նկարագրված է CDC-ի կողմից, ինչպիսիք են՝ տենդը կամ 
դողէրոցքը, հազը, հեւոցը կամ շնչառության դժվարությունը, 
հոգնածությունը, մկանային կամ մարմնի ցավը, գլխացավը, համի 
կամ հոտի նոր առաջացած կորուստը, կոկորդի ցավը, քթի 
խցանումը կամ հոսքը քթից, սրտխառնոցը, փսխումը կամ 
փորլուծությունը, ԿԱՄ 
o Եթե աշխատողի մոտ ախտորոշվել է COVID-19 եւ նա դեռեւս դուրս 
չի եկել մեկուսացումից, ԿԱՄ  
o Եթե 14 օրվա ընթացքում աշխատողը շփվել է մեկի հետ, ում մոտ 
ախտորոշվել է COVID-19 եւ ով համարվում է պոտենցիալ վարակիչ 
(այսինքն՝ դեռեւս մեկուսացման մեջ է գտնվում)։ 
• Աշխատողի մոտ COVID-19 ախտորոշումից հետո վերադառնալ 
աշխատանքի միայն COVID-19 ախտորոշումից հետո աշխատանքի կամ 
դպրոց վերադառնալու վերաբերյալ CDPH ուղեցույցին 
համապատասխանելուց հետո: 
• Դիմել բժշկի, եթե ախտանիշներն ուժեղանում են, ներառյալ՝ մշտական 
ցավը կամ ճնշումը կրծքավանդակում, գիտակցության շփոթվածությունը 
կամ շրթունքների կամ դեմքի կապտածությունը։ Թարմացումներն ու 
հետագա մանրամասները հասանելի են CDC կայքէջում։ 
• Կարեւոր է ձեռքերը հաճախակի լվալը օճառով եւ ջրով՝ ներառյալ ձեռքերն 
օճառով տրորելը 20 վայրկյանի ընթացքում (կամ օգտագործել առնվազն 60%-
ոց էթանոլ պարունակող ախտահանիչ (նախընտրելի է) կամ 70%-ոց 
իզոպրոպանոլ (եթե այն հասանելի չէ վերահսկողությունից դուրս գտնվող 
երեխաներին), երբ աշխատակիցները չեն կարող մոտենալ լվացարանի՝ 
համաձայն CDC ուղեցույցի): Երբեք մի՛ օգտագործեք մեթանոլ պարունակող 
ձեռքերի ախտահանիչներ, քանի որ դրանք ունեն թունավորության բարձր 
մակարդակ ինչպես երեխաների, այնպես էլ չափահասների համար։ 
----------------Page (7) Break----------------
 
• Ֆիզիկական հեռավորություն պահելու կարեւորությունն ինչպես 
աշխատանքի, այնպես էլ աշխատանքից դուրս ժամանակահատվածում 
(տե՛ս Ֆիզիկական հեռավորության պահպանման բաժիմը ստորեւ): 
• Դիմակների պատշաճ կրումը՝ ներառյալ 
o Դիմակները անհատական պաշտպանիչ սարքավորումներ (PPE) 
չեն։ 
o Դիմակ կրելը չի փոխարինում ֆիզիկական հեռավորություն պահպանելը 
եւ հաճախակի ձեռքեր լվանալը: 
o Դիմակները պետք է ծածկեն քիթն ու բերանը։ 
o Աշխատողները պետք է լվանան կամ ախտահանեն իրենց ձեռքերը՝ 
դիմակները կրելուց կամ դեմքի վրա ուղղելուց անմիջապես առաջ 
կամ հետո։ 
o Խուսափեք աչքերին, քթին եւ բերանին դիպչելուց: 
o Դիմակները չի կարելի համատեղ օգտագործել, եւ դրանք պետք է լվացվեն կամ 
դեն նետվեն յուրաքանչյուր օգտագործումից հետո։ 
• Տեղեկություններ, որոնք ներառված են Դիմակներ կրելու վերաբերյալ CDPH 
ուղեցույցում, որով սահմանվում են այն հանգամանքները, երբ դիմակ կրելը 
պարտադիր է, ինչպես նաեւ այն բացառությունները, ինչպես նաեւ ցանկացած 
քաղաքականություն, աշխատանքային կանոն եւ պրակտիկա, որոնք 
գործատուն ընդունել է՝ ապահովելու դիմակների կրումը։ 
Վերապատրաստումը պետք է նաեւ ներառի գործատուի 
քաղաքականությունն առ այն, թե ինչպես պետք է վարվել այն մարդկանց 
հետ, ովքեր ազատված են դիմակ կրելուց։ 
• Ջերմությամբ պայմանավորված հիվանդության ախտանիշներն ու 
կանխարգելումը՝ համաձայն Cal/OSHA-ի պահանջների։ 
• Ապահովեք, որ աշխատավայրում ցանկացած անկախ կապալառու, 
ժամանակավոր կամ պայմանագրային աշխատող պատշաճ իրազեկված է 
COVID-19-ի կանխարգելման քաղաքականության վերաբերյալ եւ ունի 
անհրաժեշտ պարագաների եւ անհատական պաշտպանիչ սարքավորումներ։ 
Վաղօրոք քննարկեք այդ պատասխանատվությունները ժամանակավոր 
եւ/կամ պայմանագրային աշխատողներ տրամադրող 
կազմակերպությունների հետ: 
• Տեղեկատվություն պարապուրտի առիթով վճարների մասին, որոնք 
աշխատողները կարող են ստանալ եւ որի շնորհիվ ֆինանսապես հեշտ կլինի 
տանը մնալ։ Տե՛ս հավելյալ տեղեկություններ կառավարության ծրագրերի 
վերաբերյալ, որոնք աջակցում են հիվանդության պատճառով 
բացակայության եւ COVID-19-ի պատճառով աշխատողների 
փոխհատուցմանը, ներառյալ հիվանդության պատճառով աշխատողների 
բացակայության իրավունքները՝ համաձայն Families First Coronavirus 
Response Act օրենքի: 
  
----------------Page (8) Break----------------
 
Անհատական հսկողության 
միջոցառումները եւ սքրինինգը 
• Դիմակ կրելը պարտադիր է զբոսայգու բոլոր բաց եւ փակ տարածքներում, 
բացի սնվելու համար նախատեսված տեղերում ուտելուց եւ խմելուց, կամ 
համաձայն՝ բացառությունների ըստ CDPH դիմակ կրելու ուղեցույցի: 
Հաճախորդները, որոնք չեն կատարում պահանջը, պետք է անմիջապես 
հեռացվեն այդ վայրից:  
• Կատարել ջերմաստիճանի եւ/կամ ախտանիշների սքրինինգ բոլոր 
աշխատակիցների համար իրենց հերթափոխի սկզբին, ինչպես նաեւ 
զբոսայգի մտնող ցանկացած մատակարարների կամ պայմանագրային 
աշխատողների համար: Համոզվեք, որ ջերմության/ախտանիշների 
սքրինինգ անողը հնարավորինս խուսափում է աշխատողների հետ սերտ 
շփումից։  
• Եթե պահանջվում է տանը ինքնաստուգում կատարել, ինչը 
հաստատությունում իրականացնելու պատշաճ այլընտրանք է, համոզվեք, 
որ աշխատողը սքրինինգն իրականացրել է նախքան հերթափոխի գնալը եւ 
որ հետեւում է CDC ուղեցույցներին, ինչպես որ նկարագրված է վերը 
բերված Աշխատակիցների թրեյնինգների թեմաներ բաժնում։ 
• Խրախուսել աշխատողներին, ովքեր հիվանդ են կամ COVID-19-ի 
ախտանշաններ ունեն, մնալ տանը: 
• Գործատուները պետք է տրամադրեն եւ ապահովեն, որ աշխատակիցներն 
օգտագործեն բոլոր պաշտպանիչ սարքավորումները՝ ներառյալ աչքերի 
պաշտպանությունը եւ ձեռնոցները, որտեղ որ անհրաժեշտություն կա: 
• Գործատուները պետք է մտածեն, թե երբ մեկանգամյա օգտագործման 
ձեռնոցները կարող են օգտակար լինել ի հավելումն հաճախակի ձեռքեր 
լվալուն կամ ձեռքերի ախտահանիչներին. օրինակներն այն 
աշխատակիցների համար են, ովքեր ախտանիշներ հայտնաբերելու 
նպատակով ստուգում են ուրիշներին կամ ձեռք են տալիս առարկաների, 
որոնց հաճախ հպվում են: Աշխատակիցներին պետք է տրամադրել եւ կրել 
ձեռնոցներ, երբ ուրիշի ձեռքից առարկաներ են ստանում (օր.՝ 
թղթադրամները կամ մանրադրամները) կամ գործ ունեն առարկաների 
հետ, որոնք աղտոտված են մարմնի հեղուկներով:   
• Աշխատակիցները, որոնք մշտապես պետք է վեց ոտնաչափ 
հեռավորության վրա գտնվեն հյուրերից կամ գործընկերներից (օր.՝ 
հյուրերին անվտանգության միջոցներ տրամադրելը եւ ապահովելը) պետք է 
ի հավելումն դիմակների՝ երկրորդային պատնեշ օգտագործեն (օր.՝ դեմքի 
վահանակներ կամ պաշտպանիչ ակնոցներ): Բոլոր աշխատակիցները 
պետք է նվազագույնի հասցնեն հյուրերից վեց ոտնաչափից պակաս 
հեռավորության վրա գտնվելու ժամանակը: 
• Կիրառել ամրագրման համակարգ զբոսայգիների համար: Օգտագործեք 
ամրագրման համակարգը հյուրերի հետ կապ հաստատելու համար (օր.՝ 
----------------Page (9) Break----------------
 
էլ.փոստով, հեռախոսով, տեքստային հաղորդագրությամբ) իրենց 
նախատեսված ժամանումից 24 ժամ առաջ, որպեսզի հաստատեք նրանց 
ամրագրումը, եւ հարցնեք, թե իրենց տան որեւէ անդամի մոտ կան արդյոք 
COVID-19-ի որեւէ ախատնիշներ: Եթե հյուրը հաստատում է, ապա նրան 
պետք է հրահանգել՝ չգալ ժամանցի զբոսայգի, քանի որ նրան թույլ չեն տա 
ներս մտնել:  
• Եթե հնարավոր է, կիրառեք ամրագրման համակարգը կամ վիրտուալ 
հարցումը առանձին ատրակցիոնների հետ կապված, որպեսզի ապահովեք 
տարողունակության սահմանները եւ պահպանվեն ֆիզիկական 
հեռավորությունները:  
• Մշակեք քաղաքականություն, որ հյուրերը կրեն դիմակներ, կամ արգելվի 
նրանց գտնվել ժամանցային կամ թեմատիկ զբոսայգիներում: Թույլ տվեք 
մուտքն այն հյուրերին, որոնք կարող են դիմակ չկրել, ինչպես որ նշված է 
CDPH դիմակ կրելու ուղեցույցում: Որպես քաղաքականության մաս՝ 
նախօրոք հիշեցրեք հյուրերին, որ իրենց հետ դիմակ բերեն եւ այն հասանելի 
դարձնեն որեւէ մեկին, ով առանց դիմակ է ժամանել:  
• Հյուրերը ժամանելուն պես պետք է ջերմության եւ/կամ ախտանիշների 
սքրինինգ անցնեն, պետք է խնդրել ձեռքի ախտահանիչներ օգտագործել, եւ 
որ բերեն ու կրեն դիմակներ, երբ չեն ուտում կամ խմում, եթե 
բացառություն չեն կազմում համաձայն CDPH դիմակ կրելու ուղեցույցի: 
Ժամանցի զբոսայգի օպերատորները պետք է չեղարկեն ախտանիշներ 
ունեցող անհատների/խմբերի ամրագրումը եւ մուտքն արգելեն: 
• Ցուցադրեք՝ ներառյալ ցուցանակները մուտքի մոտ եւ այլ ռազմավարական 
ու լավ տեսանելի տեղերում եւ տոմս գնելու հաստատումներում, հստակ 
տեսանելի կանոններն ու հիշեցումները հյուրերի եւ անձնակազմի համար, 
որոնք մուտք գործելու պայման պետք է լինեն եւ որոնց պետք է հետեւել 
հյուրի կողմից ժամանցի զբոսայգում գտնվելու ողջ ընթացքում: Կանոնները 
պետք է ներառեն հրահանգներ՝ ողջ ժամանակ դիմակ կրել՝ բացառությամբ 
սնվելու համար նախատեսված վայրերում ուտելիս կամ խմելիս, 
օգտագործել ձեռքի ախտահանիչներ, պահպանել ֆիզիկական 
հեռավորություն այլ հյուրերից եւ աշխատողներից եւ խուսափել 
մակերեսներին անհարկի դիպչելուց: Երբ հնարավոր է, կանոնները պետք է 
հասանելի լինեն թվային տարբերակով, օր.՝ հավելվածների, տեքստային 
հաղորդագրությունների եւ էլեկտրոնային նամակների տեսքով: 
• Բավարար քանակով աշխատակիցներ նշանակեք, որպեսզի ապահովվի 
ողջ զբոսայգում դիմակ կրելու պահանջի կատարումը, ապահովվի բոլոր 
տարածքներում ֆիզիկական հեռավորության պահպանումը՝ 
առանձնահատուկ ուշադրություն դարձնելով հերթերին եւ պոտենցիալ 
հավաքույթի այլ տեղերին: Կանոններին չենթարկվող հյուրերը պետք է 
անմիջապես հեռացվեն այգուց: Թույլ տվեք բացառություններ, որոնք նշված 
են CDPH դիմակ կրելու ուղեցույցում: 
 
 
----------------Page (10) Break----------------
 
 
Օդափոխման, մաքրման եւ ախտահանման 
պրոտոկոլներ 
• Միջոցներ կիրառեք՝ նվազագույնի հասցնելու համար փակ 
տարածքներում գտնվելու ժամանակը եւ նվազեցնելու փակ 
տարածքներում եւ շինություններում միաժամանակ գտնվող ընտանեկան 
խմբերի քանակությունը: 
• Որտեղ հնարավոր է, տեղադրեք բարձր արդյունավետությամբ դյուրակիր 
օդամաքրիչ սարքեր, շինությունում տեղադրված օդազտիչները նորացրեք 
մինչեւ հնարավոր ամենաբարձր արդյունավետությամբ օդազտիչները, եւ 
այլ փոփոխություններ իրականացրեք՝ մեծացնելով դրսի օդի 
քանակությունը եւ օդափոխությունը աշխատասենյակներում եւ այլ փակ 
տարածքներում։  
• Պարբերաբար ատուգեք CDPH վեբկայքը փակ տարածքներում օդի 
որակի եւ օդային ճանապարհով փոխանցվող հիվանդությունների 
վերաբերյալ թարմացված տեղեկատվություն ստանալու համար: 
• Մանրակրկիտ մաքրում իրականացրեք մեծ ինտենսիվությամբ 
տեղաշարժերի գոտիներում, ինչպիսիք են՝ զբոսայգու մուտքն ու ելքը, 
զուգարանները, երեխաների շորեր փոխելու տեղերը, սննդի վայրերը, 
հուշանվերների խանութները, մաքոքների/տրամվայների կայարանները 
եւ ավտոկայանատեղիները, աշխատողների հանգստի սենյակները եւ այլն, 
ինչպես նաեւ մուտքի եւ ելքի գոտիները՝ ներռյալ աստիճանները, 
աստիճանների բռնակները եւ վերելակների խցիկները: Հաճախակի 
ախտահանեք հաճախ օգտագործվող մակերեսները՝ ներառյալ 
սեղանների մակերեսները, սենսորային էկրանները, սեղմակները, դռների 
բռնակները, արմնակալները, զուգարանները, մետաղադրամով աշխատող 
եւ խաղային ավտոմատները, վաճառք կատարող ավտոմատները եւ այլն.: 
• Մանրակրկիտ մաքրեք եւ ախտահանեք հյուրերի գտնվելու վայրերը՝ ամեն 
գործողությունից հետո: Դա պետք է ներառի սեղանների, աթոռների, 
նստարանների, խցիկների, մանկական աթոռները, բարձր աթոռները եւ 
այլն.: Բավարար ժամանակ հատկացրեք պատշաճ ախտահանման 
համար՝ հետեւելով ապրանքի ցուցումներին:  
• Անհրաժեշտության դեպքում ճշտեք կամ փոխեք աշխատանքի ժամերը՝ 
կանոնավոր կերպով մանրակրկիտ մաքրման եւ ախտահանման համար:  
• Որտեղ հնարավոր է, խուսափեք թղթադրամներ օգտագործելուց, եւ 
կրեդիտային քարտեր կարդացող սարքեր կիրառեք, ինչը 
հնարավորություն կտա հյուրերին գործարք կատարել իրենց սեփական 
քարտերով, այնպես, որ աշխատակիցները ստիպված չեն լինի դա անել 
իրենց փոխարեն: Եթե քրեդիտային քարտի մեքենաները խախտում են 
ֆիզիկական հեռավորությունը, աշխատակիցները պետք է մի փոքր հետ 
կանգնեն, քանի դեռ հյուրը վճարում է կատարում: Որտեղ հնարավոր է եւ 
----------------Page (11) Break----------------
 
նպատակահարմար, աշխատեք վճարային գործընկերների հետ, որպեսզի 
մեծացնեք գնումների համար նախատեսված դոլարային սահմանը, որ 
անձնական նույնականացման համար (PIN) կամ ստորագրություն չի 
պահանջվում:  
• Մեկ աշխատակից նշանակեք ամեն վաճառքի կետի (POS) տերմինալի 
մոտ, եթե հնարավոր է: Մաքրեք եւ ախտահանեք տերմինալներն ամեն 
օգտագործումից եւ հերթափոխից հետո: Եթե մեկ POS տերմինալին մի 
քանի հոգի է ամրացված, աշխատակիցները պետք է լվանան ձեռքերը 
օճառով եւ ջրով կամ ձեռքի ախտահանիչ օգտագործեն ամեն 
օգտագործումից առաջ եւ հետո:  
• Մաքրեք եւ ախտահանեք սայլակները, էլեկտրական փոխադրամիջոցները 
եւ հաշմանդամների սայլակները ամեն վարձակալության միջեւ: Մտածեք 
հյուրերին լրացուցիչ ախտահանող անձեռոցիկներ տալու մասին, որ 
իրենք եւս կարողանան սրբել դրանք վարձակալելիս: 
• Հյուրերին բաժանեք մեկանգամյա օգտագործման քարտեզներ, 
գրքույկներ, ուղեցույցներ եւ այլն, եւ դրանք հասանելի դարձրեք թվային 
տարբերակով, որ հյուրերը կարողանան տեսնել դրանք իրենց 
էլեկտրոնային սարքերի վրա, եթե դա հնարավոր է: Եթե չեն կարող 
տրամադրվել մեկանգամյա օգտագործման առարկաներ, պատշաճ 
կերպով ախտահանեք բազմակի օգտագործման առարկաները՝ հյուրերի 
կողմից օգտագործվելուց առաջ եւ հետո: 
• Համոզվեք, որ սանիտարական հարմարությունները միշտ գործում են եւ 
համալրված են, ինչպես նաեւ տրամադրեք լրացուցիչ օճառ, թղթե 
անձեռոցիկներ եւ ձեռքի ախտահանման միջոցներ՝ ըստ 
անհրաժեշտության։ Անձնական հիգիենան ապահովելու համար 
ռեսուրսներ տրամադրեք: Դա կներառի անձեռոցիկներ, աղբամաններ, 
ձեռքի օճառներ, բավարար ժամանակ ձեռքերը լվանալու համար, 
ալկոհոլային հիմքով ախտահանիչներ, ախտահանված անձեռոցիկներ եւ 
մեկանգամյա օգտագործման սրբիչներ: 
• Ժամանցի զբոսայգով մեկ ապահովեք հավելյալ ձեռքեր լվալու եւ ձեռքեր 
ախտահանելու կայաններ՝ ներառյալ օգնության կետեր, տեղեկատվական 
կանգնակներ, ատրակցիոններ, տոմսերի վաճառակետեր, սննդի 
գոտիներ, հուշանվերների խանութներ եւ մուտքի անցակետեր: 
• Ձեռքերի ախտահանիչները հասանելի դարձրեք հյուրերին, որպեսզի 
օգտվեն դրանցից, երբ գործ են ունենում առարկաների հետ, որոնք 
շփվում են ընդհանուր մակերեսների հետ: Խրախուսեք հյուրերին, որ 
հաճախ լվանան ձեռքերը եւ/կամ օգտագործեն ախտահանիչներ, երբ 
օգտվում են սարքավորումներից եւ առարկաներից: Հիշեցրեք 
հանրությանը (նշաններով եւ/կամ խոսքով), որ ձեռք չտան իրենց 
աչքերին, քթին եւ բերանին:  
• Կանոնավոր կերպով մաքրեք եւ ախտահանեք այն մակերեսները, որոնք 
օգտագործում են աշխատողները հերթափոխերի ժամանակ կամ 
----------------Page (12) Break----------------
 
օգտվողների միջեւ՝ որը որ ավելի հաճախ է, եւ ներառում է, բայց չի 
սահմանափակվում աշխատանքային մակերեսներով, 
ժամանակաչափերով, պատճենահանող սարքերով, բանալիներով, 
մաքրող սարքերով, խաղային ավտոմատներով եւ այլն: Խուսափեք օգտվել 
համատեղ օգտագործման իրերից, ինչպես՝ օրինակ հեռախոսները, 
պլանշետները, օֆիսային սարքավորումները եւ գործիքները, երբ 
հնարավոր է: Երբե՛ք մի համօգտագործեք անհատական պաշտպանիչ 
սարքավորումները (PPE)։ 
• Դադարեցրեք աուդիոականջակալների եւ այլ սարքավորումների 
համօգտագործումը աշխատողների միջեւ, մինչեւ որ սարքավորումն 
օգտագործումից հետո պատշաճ կերպով չախտահանվի։ Խորհրդակցեք 
սարքվորումներ արտադրողների հետ՝ պարզելու համար ախտահանման 
համապատասխան քայլերը, մասնավորապես՝ փափուկ, ծակոտկեն 
մակերեսների դեպքում, ինչպիսին փափուկ ականջակալներն են։ 
Մտածեք ականջակալների համար մեկանգամյա օգտագործման ծածկեր 
տրամադրելու մասին, երբ հնարավոր է: 
• Աշխատողներին ժամանակ տրամադրեք իրենց հերթափոխի ընթացքում 
մաքրման գործեր անելու համար։ Պետք է աշխատանքի ժամանակ տրվեն 
մաքրման հանձնարարականներ՝ որպես աշխատանքային 
պարտականությունների մի մաս։  
• Տերմինալները, սպասարկման կետերը եւ սեղանները հագեցրեք պատշաճ 
սանիտարական միջոցներով՝ ներառյալ ձեռքերի ախտահանիչները եւ 
ախտահանող անձեռոցիկները, եւ անհատական ձեռքերի 
ախտահանիչներ տրամադրեք ողջ անձնակազմին, ով անմիջականորեն 
օգնում է հյուրերին:  
• Նվազեցնելու համար Լեգեոներների հիվանդության եւ ջրի հետ կապված 
այլ հիվանդությունների ռիսկը քայլեր ձեռնարկեք՝ համոզվելու, որ ջրային 
բոլոր համակարգերը եւ սարքավորումները (օր.՝ ցայտաղբյուրները եւ 
դեկորատիվ շատրվանները) երկարատեւ փակ լինելուց հետո անվտանգ 
են օգտագործելու համար:  
• Ախտահանիչ քիմիական միջոցներ ընտրելիս օգտվեք COVID-19-ի դեմ 
արտոնված միջոցներ՝ համաձայն Բնապահպանության գործակալության 
(EPA) կողմից հաստատված ցանկից եւ հետեւեք ապրանքի ցուցումներին։ 
Օգտագործեք ախտահանիչ այնպիսի միջոցներ, որոնք արդյունավետ են 
նորահայտ վիրուսային պաթոգենների դեմ, տնային տնտեսությունում 
օգտագործվող սպիտակեցնող լուծույթներ (5 ճաշի գդալ՝ ջրի մեկ 
գալոնին) կամ առնվազն 70%-անոց սպիրտային լուծույթ, որը հարմար է 
մակերեսների վրա օգտագործման համար։ Աշխատողների հետ 
դասընթացներ անցկացրեք քիմիական վտանգների, արտադրողի 
ցուցումների, օդափոխության պահանջների եւ անվտանգ օգտագործման 
վերաբերյալ Cal/OSHA պահանջների մասին։ Մաքրման կամ 
ախտահանող նյութեր օգտագործող աշխատողները պետք է կրեն 
ձեռնոցներ եւ պաշտպանիչ այլ միջոցներ, ինչպես պահանջվում է 
----------------Page (13) Break----------------
 
արտադրանքի ցուցումներով։ Հետեւեք Կալիֆորնիայի հանրային 
առողջապահության դեպարտամենտի կողմից խորհուրդ տրվող՝ ասթմայի 
համար անվտանգ մաքրման մեթոդներին եւ պատշաճ օդափոխություն 
ապահովեք։ 
Ֆիզիկական հեռավորության ուղեցույցներ 
 
• ԶԳՈՒՇԱՑՈՒՄ՝ միայն ֆիզիկական հեռավորություն պահպանելը բավական 
չէ COVID-19-ի փոխանցումը կանխելու համար:.  
• Դիտարկեք միակողմ հետիոտնային հոսքի եւ հստակ ուղղության 
հնարավորությունը, որպեսզի լավագույնս վերահսկվի հյուրերի շարժը 
զբոսայգում, հատկապես՝ որոշակի հաճախ օգտագործվող եւ/կամ նեղ 
ճեմուղիներում՝ հյուրերին միմյանցից լավագույնս տարանջատելու 
համար:  Սահմանափակեք մուտքը մարդաշատ վայրեր, որպեսզի 
ապահովվի համապատասխան ֆիզիկական հեռավորությունը: 
• Աշխատակիցներ առանձնացրեք, ովքեր կուղղորդեն հյուրերին փակ եւ 
բաց տարածքների ինտենսիվ տեղաշարժի եւ նեղ տեղերում՝ խուսափելու 
համար մարդկանց կուտակումներից: Դիտարկեք զգեստավորված 
դերասաններ կամ այլ աշխատողներ օգտագործելու հնարավորությունը, 
որպեսզի հատուկ թիմ ստեղծվի, որը կկարողանա կանոնավոր կերպով 
օգնել՝ նոր պրոտոկոլները հյուրերին ներկայացնելու համար:  
• Տեղադրեք օրգանական ապակուց բաժանարար պատեր 
ատրակցիոնների հերթերում կամ փակեք երկկողմանի հերթերի 
հատվածներ՝ այցելուների միջեւ բավարար ֆիզիկական հեռավորություն 
ապահովելու համար: 
• Միջոցներ կիրառեք՝ մարդկանց միջեւ առնվազն վեց ոտնաչափ 
հեռավորություն ապահովելու համար, ինչպես, երբ հյուրերը սպասում են 
հերթերում, զբոսայգում երթեւեկում են մաքոքներով կամ տրամվայներով 
կամ նստած նայում են ներկայացումներ կամ շոուներ: Սա կարող է 
ներառել ֆիզիկական միջնապատերի կամ վիզուալ նշանների (օր.՝ 
հատակի վրայի նշանները կամ նշաններ, որոնք ցույց են տալիս, թե 
որտեղ աշխատողները եւ հյուրերը պետք է կանգնեն) օգտագործումը: 
Համոզվեք, որ փակ տարածքների տարողունակության սահմանների 
մասին տեղեկացված է, եւ սահմանափակումները ուժի մեջ են վաճառքի 
փակ տարածքներում եւ այլ փակ տարածքներում: 
• Կիրառեք տոմսերի ֆիքսված ժամանակով եւ/կամ վաղօրոք վաճաքի 
համակարգեր եւ, որտեղ որ հնարավոր է՝ նախապես ֆիքսված նստելու 
կամ զբաղմունքի գոտիներ, որպեսզի պակասեցվեն հյուրերի 
այցելությունները եւ օգնեն ֆիզիկական հեռավորության պահպանմանը: 
• Դադարեցրեք այն տուրերը եւ էքսկուրսիաները, որտեղ նույն 
տուրիստական խմբում ներկա են ընտանիքներ կամ անհատներ տարբեր 
ընտանիքներից: Զբոսավարները պետք է հյուրերից առնվազն վեց 
----------------Page (14) Break----------------
 
ոտնաչափ հեռավորություն պահպանեն: Սահմանափակեք տուրերը կամ 
էքսկուրսիաները մեկ տան մեջ բնակվողներով:  
• Մտածեք այն մասին, որ աշխատակիցներին, որոնք իրենց 
պարտականությունների փոփոխություններ են խնդրում, առաջարկեք 
տարբերակներ, որպեսզի  նվազեցվի նրանց շփումը հյուրերի եւ այլ 
աշխատակիցների հետ (օր.՝ սարքավորումների կառավարում՝ տոմս 
վաճառելու փոխարեն, կամ վարչական կարիքների կառավարում 
հեռավար կերպով): 
• Եթե հնարավոր է, փոփոխեք աշխատատեղի կոնֆիգուրացիան, որպեսզի 
աշխատակիցների եւ այցելուների միջեւ ապահովվի առնվազն վեց 
ոտնաչափ հեռավորություն: Փոքրաթիվ ժողովներ անցկացրեք՝ 
պահպանելու համար ֆիզիկական հեռավորության ուղեցույցների 
պահանջը եւ մտածեք ժողովները բացօթյա կամ առցանց պլատֆորմներով 
կամ հեռախոսակապով անցկացնելու մասին: 
• Համոզվեք, որ աշխատողները կարող են պահպանել ֆիզիկական 
հեռավորությունը հանգստի սենյակներում՝ օգտագործելով միջնապատեր, 
մեծացնելով սեղանների/աթոռների միջեւ հեռավորությունը, որպեսզի 
իրարից բաժանեն աշխատողներին եւ այլն: Որտեղ որ հնարավոր է, 
ստեղծեք  բացօթյա հանգստի տարածքում ծածկի եւ նստելու 
հարմարություններ, որոնք ապահովում են ֆիզիկական հեռավորությունը։ 
Հետ պահեք աշխատակիցներին ընդմիջման ժամանակ իրար հետ 
հավաքվելուց եւ համոզվեք, որ նրանք առանց դիմակի չեն ուտում կամ 
խմում՝ իրարից վեց ոտնաչափ հեռավորության վրա չգտնվելով: 
• Կիրառեք փակ տարածքներում, ինչպես, օրինակ՝ 
պահեստասենյակներում եւ վաճառասեղանների տարածքներում, 
աշխատողների քանակի լրացուցիչ սահմանափակումներ՝ վիրուսի 
փոխանցումը սահմանափակելու նպատակով ապահովելու համար 
նվազագույնը վեց ոտնաչափ հեռավորություն: 
• Աշխատավարձի եւ օրվա ժամանակային կարգավորումներին 
համապատասխան՝ հերթափոխեք աշխատակիցների ընդմիջումները՝ 
ֆիզիկական հեռավորության պոտոկոլները պահպանելու նպատակով։ 
Հավելյալ դիտարկումներ՝ հյուրեր ընդունելու, 
մուտքի եւ անվտանգության վերաբերյալ 
• Համոզվեք, որ ավտոկայանատեղիները, մուտքի եւ ելքի տարածքները 
գծանշված են, վերահսկվում են եւ այնպես են ձեւավորված, որ ապահովվի 
ֆիզիկական հեռավորությունը եւ չլինեն մարդկանց կուտակումներ: 
• Դիմակ կրելը պարտադիր է ողջ զբոսայգու բոլոր բաց եւ փակ 
տարածքներում՝ բացառությամբ այն դեպքերի, երբ չեն ուտում եւ/կամ 
խմում: Կանոններին չենթարկվող հյուրերը պետք է անմիջապես 
հեռացվեն այգուց: Թույլ տվեք բացառություններ, որոնք նշված են CDPH 
դիմակ կրելու ուղեցույցում: 
----------------Page (15) Break----------------
 
• Դիտարկեք փուլային մուտքի ժամանակացույց կազմելու միջոցները, 
որպեսզի նվազեցվեն մետաղորսիչների, պայուսակների ստուգման եւ 
տոմսերի սկանավորման հերթերը: Օրինակ, հերթերի վիրտուալ 
կազմակերպումը կարող է չափելի հասանելիություն ապահովել հերթի 
սկզբին:  
• Պաշտպանեք տոմսերի տրամադրման տեղերը անթափանց 
պատնեշներով, ինչպիսիք են օրգանական ապակուց պատնեշները: 
Հրահանգեք հյուրերին՝ որտեղ հերթ կանգնել, որպեսզի ապահովվի 
նվազագույնը վեց ոտնաչափ ֆիզիկական հեռավորությունը:  
• Տեղադրեք օրգանական ապակուց բաժանարար պատեր երկկողմանի 
հերթերում՝ ներառյալ մուտքի, անվտանգության եւ ընդունման գոտիների 
հերթերը, կամ փակեք երկկողմանի հերթի հատվածները՝ այցելուների 
միջեւ բավարար ֆիզիկական հեռավորություն ապահովելու համար: 
• Հորդորեք հյուրերին, որ գնումներ կատարեն առցանց (նախքան նրանց 
այցը) կամ հավելվածների միջոցով, երբ գտնվում են զբոսայգում՝ 
նվազեցնելու համար հերթերը եւ վճարային փոխանցումները տեղում: Երբ 
հնարավոր է, խուսափեք թղթե տոմսերից, ինչը պահանջում է, որ 
աշխատակիցները ձեռք տան դրանց սկանավորման համար: Մտածե՛ք, 
կարող են արդյոք հյուրերը իրենք իրենց ստուգեն ինքնասպասարկման 
տաղավարներում, որոնք գտնվում են առողջության եւ անվտանգության 
ստուգման տարածքներից դուրս: 
• Դիտարկեք համալիր փաթեթներ/թեւնոցներ առաջարկելու 
հնարավորությունը, որոնք համատեղում են զբոսայգի մուտքը, 
կայանումը, սննունդը եւ զովացուցիչ ըմպելիքները, եւ հատուկ 
բարելավումները, ինչպիսիք են՝ նստելու տեղերի ամրագրումը եւ 
խցիկների վարձակալումը, որպեսզի նվազեցվեն տրանզակցիաները 
զբոսայգու ներսում: 
• Պայուսակներ ստուգող աշխատակիցները պետք է ձեւափոխեն 
գործողությունները՝ նվազեցնելու համար հյուրերի իրերին ձեռք տալը: Դա 
կարող է ներառել ստիլուսների կամ այլ գործիքների օգտագործումը՝ 
պայուսակներ ստուգելու համար, խնդրել, որ հյուրերը բացեն 
պայուսակները եւ տեղաշարժեն պարունակվող իրերը եւ այլն: Եթե 
գործողությունները կարող են բերել հաճախորդների կամ նրանց իրերի 
հետ ուղղակի շփման, աշխատակիցները անմիջապես պետք է 
ախտահանեն ձեռքերը կամ կրեն ձեռնոցներ եւ փոխեն դրանք ամեն 
հյուրին ստուգելուց հետո:  
• Հյուրերի անձնական իրերին դիպչելուց խուսափելու համար զբոսայգու 
աշխատակիցները պետք է կիրարկեն «փոքր թափանցիկ պայուսակի» 
քաղաքականությունը եւ խնդրեն հյուրերին, որ ստուգման նպատակով 
իրենք բացեն իրենց պայուսակները: Նկատի ունեցեք անհրաժեշտ 
բացառությունները դեղերի եւ անձնական հիգիենայի առարկաների 
համար: 
----------------Page (16) Break----------------
 
• Կիրառեք անվտանգության գործիքներ, որոնք հնարավորություն են 
տալիս աշխատակիցներին պահպանել առնվազն վեց ոտնաչափ 
հեռավորություն իրենց հաճախորդներից: Դա կարող է ներառել մետաղի 
դետեկտորներով անցնելը՝ ձեռքի մետաղորսիչներ օգտագործելու 
փոխարեն:  
• Մետաղի դետեկտորները, որոնց միջով անցնում են, արդյունավետ են 
մետաղե օբյեկտներ հայտնաբերելու համար, միաժամանակ թույլ տալով 
աշխատակիցներին պահպանել սոցիալական հեռավորությունը: Ձեռքի 
մետաղորսիչները պակաս ծախսատար այլընտրանք է, որը թույլ է տալիս 
մետաղյա իրեր հայտնաբերել առանց շփման, բայց դրանք պահանջում են, 
որ անվտանգության աշխատակիցները գտնվեն հյուրերից վեց 
ոտնաչափից պակաս հեռավորության վրա: Ստուգում իրականացնող 
ցանկացած աշխատակից պետք է կրի մեկանգամյա օգտագործման 
ձեռնոցներ, որոնք պետք է հյուրի հետ շփումից հետո անմիջապես դեն 
նետել, որին պետք է հետեւի ձեռքեր լվանալը կամ ախտահանումը՝ 
նախքան նոր ձեռնոց հագնելը: 
• Որտեղ որ հնարավոր է, տեղադրեք տոմսերի անհպում սկաներներ: 
Խնդրեք հյուրերին՝ ինքնուրույն սկանավորել տոմսերը, այլ ոչ թե 
փոխանցել թվային էլեկտրոնային սարքերը կամ թղթյա տոմսերը 
աշխատակիցների եւ հաճախորդների միջեւ: Երբ աշխատակիցները պետք 
է օգնեն հաճախորդներին եւ շփումն անհրաժեշտ է, աշխատակիցները 
պետք է դիմակ կրեն եւ լվանան ձեռքերը եւ/կամ օգտագործեն ձեռքի 
ախտահանիչներ, ինչպես որ նկարագրված է այս ուղեցույցում: Հյուրերը 
փոխանակման ժամանակ պետք է դիմակ կրեն եւ նրանց պետք է 
հորդորել՝ ապրանքներին ձեռք տալուց հետո լվանալ ձեռքերը եւ/կամ 
օգտագործել ձեռքի ախտահանիչներ:  
• Գնահատեք, թե ինչպես են տեղադրված պահարանները, որոնցում 
հյուրերը պահում են անձնական իրերը, համոզվելու համար, որ այդ 
տարածքները կանոնավոր կերպով մաքրվում են եւ ախտահանվում եւ 
պատշաճ կերպով են տեղադրված, ինչը ապահովում է ֆիզիկական 
հեռավորությունը: Դիտարկեք որոշ սեկցիաների փակումը կամ 
տեղաշարժը, ապհովելու համար համապատասխան ֆիզիկական 
հեռավորությունը պիկ ժամերին: Տեղադրեք նշաններ, որոնք հյուրերին 
կհիշեցնեն առնվազն վեց ոտնաչափ ֆիզիկական հեռավորության 
պահպանման անհրաժեշտությունը, եւ որ պահարանին մոտենալուց 
առաջ սպասեն մինչեւ ուրիշները ազատեն տարածքը: Դիտարկեք 
հանդերձարաններում աշխատակից տեղավորելու հնարավորությունը՝ 
միաժամանակ նույն տարածքում մարդկանց քանակը սահմանափակելու 
համար: Մաքրեք եւ ախտահանեք պահարանները ամեն օգտագործումից 
հետո կամ պայուսակներ տրամադրեք, որ հյուրերը կարողանան այդ 
պայուսակների մեջ դնեն իրենց անձնական իրերը՝ նախքան պահարան 
դնելը:  
----------------Page (17) Break----------------
 
• Արտակարգ իրավիճակների դեպքերի համար ժամանցի զբոսայգու 
օպերատորները պետք է մտածեն եւ պլանավորեն ֆիզիկական 
հեռավորությունը մուտքի/ելքի եւ հյուրերի կուտակման տարածքներում: 
Հավելյալ դիտարկումներ բոլոր 
ատրակցիոնների եւ երթեւեկի վերաբերյալ 
 
• Դիմակ կրելը պարտադիր է, երբ օգտվում են ատրակցիոններից եւ 
երթեւեկում զբոսայգում: Թույլ տվեք բացառություններ, որոնք նշված են 
CDPH դիմակ կրելու ուղեցույցում: 
• Տեղադրեք օրգանական ապակուց բաժանարար պատեր երկկողմանի 
հերթերում՝ ներառյալ երթեւեկի եւ ատրակցիոնների գոտիների հերթերը, 
կամ փակեք երկկողմանի հերթերի հատվածները՝ այցելուների միջեւ 
բավարար ֆիզիկական հեռավորությունը ապահովելու համար: 
• Բոլոր հերթերը պետք է ձեւավորվեն միայն բացօթյա տարածքներում: Փակ 
տարածքներում որեւէ ատրակցիոնի կամ երթեւեկի համար հերթեր չեն 
թույլատրվում: Փակ տարածքներում ատրակցիոնների եւ երթեւեկի համար 
ստեղծեք հերթերի ձեւավորման համակարգ բաց տարածքներում՝ 
նախքան փակ տարածքում ատրակցիոնի աշխատանքը սկսելը: 
Տեղադրեք անթափանցելի պատնեշներ երկկողմանի հերթերի 
տարածքներում կամ փակեք հետդարձի հատվածները՝ այցելուների միջեւ 
բավարար ֆիզիկական հեռավորություն ապահովելու համար:  
• Հնարավորության դեպքում մտածեք հերթերի այլընտրանքային 
մեթոդների մասին՝ կառավարելու համար տարողունակությունը եւ 
պահպանելու համար ֆիզիկական հեռավորությունը: Հյուրերը պետք է 
դիմակ կրեն եւ հերթում միմիյանցից առնվազն վեց ոտնաչափ 
հեռավորության վրա գտնվեն: Դիտարկեք վիրտուալ հերթերի համակարգ 
օգտագործելու մասին, որտեղ որ հնարավոր է (օր.՝ հյուրերը պետք է 
կոնկրետ ատրակցիոնի համար առցանց ամրագրում կատարեն՝ 
հավելվածների միջոցով կամ տոմս գնելու ընթացքում): Աշխատակիցներ 
հատկացրեք վերահսկելու համար հյուրերի կողմից հերթերում 
հեռավորության վրա գտնվելու եւ դիմակ կրելու պահանջները կատարելը: 
• Գնահատեք յուրաքանչյուր ատրակցիոնի արագությունը եւ այլ դինամիկան, 
համոզվելու համար, որ դեմքը տարբեր կերպ կարող է ծածկված լինել (օր.՝ 
ականջների մոտ կապեր ունեցող սովորական վիրահատական դիմակներ, 
դիմակներ, որոնց կապերը անցնում են գլխի հետեւով, դիմակապերը կամ այլ 
կտորեղեն, որը փաթատվում է գլխի շուրջ), որ այն երթեւեկի ժամանակ կրելը 
անվտանգ է: Դիմակները պետք է վտանգ չներկայացնեն թույլ ամրացված 
առարկաների համար եւ խանգարեն ատրակցիոնի անվտանգ գործարկմանը, 
երբ գործարկվում են ինչպես երթեւեկողների, այնպես էլ երթեւեկը 
կառավարողների կողմից: Անհրաժեշտության դեպքում խորհրդակցեք 
ատրակցիոնի արտադրողների/մատակարարների հետ, որոշելու՝ թե ինչ 
տիպի դիմակներ են հարմար կոնկրետ երթեւեկի համար:  
----------------Page (18) Break----------------
 
• Դադարեցրեք ատրակցիոնի կամ երթեւեկի օգտագործումը, երբ դիմակ 
կրելը խնդիր է հանդիսանում անվտանգության համար կամ գործարկման 
ժամանակ դիմակը կորցնելու հավանականությունը մեծ է: 
• Դիմակները պետք է հասանելի լինեն այն այցելուների համար, ովքեր 
երթեւեկելու կամ ատրակցիոնից օգտեւելու ժամանակ կորցրել են այն:   
• Մաքրման կամ ախտահանման պրոտոկոլները կարեւոր են երթեւեկելի եւ 
ատրակցիոնների այն մակերեսների համար, որոնց հաճախ են դիպչում: 
Կանոնավոր կերպով մաքրեք եւ ախտահանեք բոլոր մակերեսները, որոնց 
հաճախակի են դիպչում հյուրերը կամ աշխատողները՝ ներառյալ բռնակները, 
արմնակալները, փակող սարքերը, ամրագոտիները, ուսերի վրայով անցնող 
ամրագոտիները եւ այլն Մշակեք մաքրման եւ ախտահանման գործընթացի 
մոտեցումներ եւ հաճախականություն՝ համաձայն մաքրող նյութերի ցուցումներ 
եւ երթեւեկի արտադրողի հրահանգների, եւ հիմնված՝ մաքրման ենթակա 
մակերեսի տեսակի: Համոզվեք, որ վիրուսների մահանալու եւ չորանալու 
ժամանակը հաշվի է առնված՝ նախքան ատրակցիոնը բացելը կամ հաջորդ 
շրջանի համար հյուրերին ներս թողնելը: Համոզվեք, որ երթեւեկելու համար 
ապահով ամրացված եք եւ պահպանեք վտանգավոր էներգիայի վերահսկման 
համապատասխան գործընթացները (այդ թվում՝ «արգելափակում, կողպում» 
գործողությունը՝ ըստ անհրաժեշտության), որպեսզի աշխատողները անվտանգ 
մուտք գործեն այն տեղերը, որոնք պետք է մաքրվեն:  
• Հաճախակի մաքրեք եւ ախտահանեք բոլոր կառավարման վահանակները, 
սեղմակները/անջատիչները կամ գործարկողի այլ կոնտակտային 
մակերեսները, որոնք օգտագործվում են երթեւեկության ժամանակ՝ առնվազն 
աշխատողների հերթափոխման ժամանակ, եւ երթեւեկությունը գործարկող 
աշխատողներին տրամադրեք ձեռքի ախտահանիչներ եւ ժամանակ՝ ձեռքերը 
լվանալու համար:   
• Հետեւեք արտադրողի ցուցումներին/գործարկման ստանդարտ պրոտոկոլներին, 
համոզված լինելու համար, որ ամարկապող սարքերը արգելափակված են, 
ամրագոտիները կապված են, եւ երտթեւեկողները պատշաճ ապահովված են:  
• Եթե աշխատողները պետք է օգտագործեն իրենց ձեռքերը, համոզվելու 
համար, որ դռները փակ են եւ երթեւեկելն անվտանգ է, աշխատողները 
պետք է լվանան կամ ախտահանեն իրենց ձեռքերը, նախքան հաջորդ 
գործողություն կատարելը: 
• Ստուգեք հասակը՝ համապատասխան գոյություն ունեցող պրոտոկոլների, 
որպեսզի համոզվեք դրա ճշգրտության մեջ: Դիտարկեք հասակի ստուգման 
գործողությունների կատարելագործման հնարավորությունը, այն դարձնելով 
անհպում, եւ հեռվից տեսնվող (օր.՝ հասակի լավ տեսանելի մարկերներ, վեր 
բարձրացրած ձող, որի տակ կարող են կանգնել հյուրերը): 
• Անհրաժեշտության դեպքում կարգավորեք տեղավորման սխեմաները, 
համապատասխանելու համար ֆիզիկական հեռավորության պահանջներին: 
Օրինակները կարող են ներառել՝ հաճախորդներին նստեցնել ամեն հաջորդ 
երթեւեկի միջոցում կամ շարքում, դրանով սահմանափակելով երթեւեկի 
----------------Page (19) Break----------------
 
տարողությունը, որպեսզի հեռավորություն ապահովվի ընտանեկան խմբերի 
միջեւ եւ այլն:  
ՆՇՈՒՄ. Տեղավորումը կարգավորելիս երթեւեկության գործարկողը պետք 
է ապահովի, որ հենարանի վրա ճնշումը համապատասխանի 
արտադրողի ճնշման/հավասարակշռության չափանիշներին:   
• Հնարավորության դեպքում մեկ ընտանիքի անդամներին նստեցրեք մեկ 
երթեւեկի միջոցի մեջ: Տարբեր ընտանիքի ուղեւորները պետք է գտնվեն 
առնվազն վեց ոտնաչափ հեռավորության վրա: Նույն ընտանիքի 
անդամներից չի պահանջվում նստել միմիյանցից վեց ոտնաչափ 
հեռավորության վրա: 
• Մտածեք միայնակ երթեւեկողների շարքը նվազեցնելու համար, քանի որ 
սովորաբար նախատեսված է նրանցով լրացնել դատարկ նստատեղերը, 
ինչը չի համապատասխանում ֆիզիկական հեռավորության 
պահպանմանը:  
• Մանրակրկիտ գնահատեք այն ատրակցիոնները, որոնք անհատապես 
երկար ժամանակ օգտագործվող ամրակապեր են պահանջում, ինչպես, 
օրինակ պարաններով անցումները, մագլցելու պատերը եւ մետաղյա 
ճոճանակները, քանի որ դժվար է պահպանել ֆիզիկական 
հեռավորությունը ամրակապելու գործընթացի պատճառով: Ամեն մի 
օգտագործման միջեւ ամրակապերի ավելացած մաքրումը եւ 
ախտահանումը եւս կարող է դժվար լինել:  
• Որպես ընդհանուր կանոն՝ աշխատողները պետք է խուսափեն հյուրերին 
աջակցելուց/բարձրացնելուց: Եթե հյուրին աջակցություն է անհրաժեշտ, 
ընտանիքի այլ անդամի խնդրեք օգնել նրան: (Աշխատողներից միեւնույն է 
պահանջվում է ֆիզիկական աջակցություն/բարձրացնել հյուրին երթեւեկի 
էվակուացիայի ժամանակ:) 
• Տեխնիկական սպասարկում եւ ստուգում անցկացնող աշխատողներին 
պետք է տրամադրվեն ոչ ծածկոտկեն ձեռնոցներ եւ դիմակներ: 
Ստուգումից եւ տեխնիկական սպասարկումից հետո մինչեւ 
հաճախորդներին թույլ տրվի երթեւեկել, այն պետք է մանրակրկիտ 
մաքրվի եւ ախտահանվի: 
 
Լրացուցիչ դիտարկումներ՝ սնվելու եւ 
վաճառակետերի վերաբերյալ 
 
• Աշխատակիցները պետք է փակ տարածքներում ուտելու եւ խմելու բոլոր 
հաստատությունների տարողականությունը սահմանափակեն մինչեւ 
տարողականության 25%-ը: 
• Զբոսայգու այցելուներին թույլ  է տրվում ուտել կամ խմել միայն սնվելու 
համար նախատեսված վայրերում: Վաճառքի կրպակները պետք է 
ունենան հավելյալ նշումներով եւ ստվեր ապահովող սնվելու տարածքներ: 
----------------Page (20) Break----------------
 
Վերահսկեք եւ կարգավորեք, համոզվելու համար, որ ապահովվի բավարար 
տարածք սնունդ ընդունելու համար: 
• Դրա համար նախատեսված, փակ տեղերում սնվելու տարածքներում 
պետք է ավելացվի թարմ օդի հոսքը՝ դռներն ու լուսամուտները բացելով, 
եթե դա հնարավոր է, եւ համապատասխան՝ անվտանգության եւ 
ապահովության պրոտոկոլների: 
• Տեղադրեք սեղանները լուսամուտների եւ դռների մոտ՝ օդի առավելագույն 
ներհոսքի եւ օդափոխության համար, բայց խուսափեք, որ օդը հոսի իրար 
դիմաց նստած մարդկանց մեկ խմբից դեպի մյուսը: 
• Առավելագույնի հասցրեք նշված, փակ սեղանի սեղանների միջեւ 
հեռավորությունը պահանջվող վեց ոտնաչափից ավել, ըստ 
հնարավորության՝ նվազագույնի հասցնելու համար հաճախորդների՝ 
առանց դեմքի ծածկոցներիի ներսում ուտելու ռիսկերը: Ի նկատի ունեցեք 
սպասարկման սեղանների միջեւ անթափանց պատնեշների 
օգտագործումը՝ հաճախորդների փոխազդեցությունը միմյանցից եւ 
աշխատողներից պաշտպանելու համար: Բացօթյա նախատեսված 
ճաշասենյակների համար պահպանեք առնվազն վեց ոտնաչափ 
ֆիզիկական հեռավորության ստանդարտներ, ինչպես նշված է սույն 
ուղեցույցում: 
• Ճաշասենյակների եւ կոնցեսիոն տաղավարների բոլոր աշխատողները 
պետք է հաճախակի լվանան ձեռքերը եւ հետեւեն սննդի մշակման եւ 
պատրաստման համար անհրաժեշտ բոլոր պրոտոկոլներին: Ամբողջ 
անձնակազմը պետք է ապահովված լինի եւ ձեռնոցներ հագնի:  
• Հաճախակի մաքրեք եւ ախտահանեք կանգնակները եւ սպասարկման 
տարածքները:  
• Շրջիկ մատակարարներին տրամադրեք ձեռնոցներ եւ ձեռքի անհատական 
ախտահանիչներ: Ապահովեք, որ սննունդը եւ զովացուցիչ խմիչքները 
վաճառվեն փաթեթավորված՝ փակ կոնտեյներներով: Ներդրեք վճարման 
այնպիսի միջոցներ, որոնք նվազագույնի կհացնեն քարտերի կամ 
թղթադրամների փոխանցումը առաջ ու հետ (օգտագործեք կոնկրետ չափի 
կանխիկ դրամ, մի օգտագործեք վճարման այնպիսի համակարգեր, որոնք 
ստորագրություն են պահանջում եւ այլն): 
• Միայն նախապես փաթեթավորված սննդամթերք դրեք 
ինքնասպասարկման տաղավարներում: Նշաններ ավելացրեք, որոնք 
հյուրերին կհիշեցնեն, որ ծեռք տան միայն նրան, ինչը պատրաստվում են 
գնել: Ավելացված անվտանգության եւ շփումները պակասեցնելու համար 
մտածեք չփաթեթավորված ապրանքը հեռացնելու մասին, եւ դրանք 
հասանելի դարձրեք միայն աշխատողի կողմից:  
• Եթե սպասելու ժամանակը կառավարելու համար զանգեր եւ փեյջերներ են 
օգտագործվում, ախտահանեք դրանք ամեն օգտագործումից հետո: Երբ 
հնարավոր է, զանգեր եւ փեյջերներ օգտագործելու փոխարեն 
հաղորդագրություններ ուղարկեք նրանց հեռախոսներին: 
----------------Page (21) Break----------------
 
• Բազմակի օգտագործման մենյուները փոխարինեք մեկանգամյա 
օգտագորման մենյուներով կամ ճաշատեսակների նշաններով:  
• Սեղանի մետաղյա կամ պլաստիկ սպասքը առանձին առանձին փաթաթեք 
անձեռոցիկնեով, որպեսզի մարդիկ դրանք չվերցնեն սպասք պարունակող 
զամբյուղներից կամ տուփերից: 
• Նվազեցրեք նստած մարդկանց քանակը՝ պահպանելու համար 
ֆիզիկական հեռավորությունը նստելու գոտիներում:  
• Խրախուսեք հյուրերին, որ սնունդ եւ զովացուցիչ ըմպելիքներ 
պատվիրեն/վճարեն դրանց համար մոբիլ սարքերի միջոցով, որտեղ որ 
հնարավոր է, եւ ապրանքը հասանելի դարձրեք սեղանիկներից վերցնելու 
համար: Վիզուալ հիշեցումներ օգտագործեք, որ հյուրերը հերթում 
սպասելիս պահպանեն առնվազն վեց ոտնաչափ ֆիզիկական 
հեռավորությունը: Տեղադրեք անթափանցելի պատնեշներ արագ 
սպասարկման ռեստորաններում, սայլակներում, կրպակներում եւ 
վաճառքի տաղավարներում, եթե հնարավոր է 
Լրացուցիչ դիտարկումներ ներկայացումների, 
ինտերակտիվ ցուցահանդեսների եւ 
միջոցառումների վերաբերյալ 
 
• Սահմանափակեք մեկ օրվա ընթացքում տրվող ներկայացումները, 
որպեսզի հնարավորություն ընձեռվի բավարար ժամանակ հատկացնելու 
մաքրման եւ ախտահանման պրոտոկոլների համար: 
• Ախտահանեք միկրոֆոնները եւ պատվանդանները, հարթակները եւ այլ  
սարքավորումները ամեն օգտագորումից հետո: Խորհրդակցեք 
սարքվորումներ արտադրողների հետ՝ պարզելու համար ախտահանման 
համապատասխան քայլերը, մասնավորապես՝ փափուկ, ծակոտկեն 
մակերեսների դեպքում, ինչպիսիք փափուկ ականջակալներն են։  
• Այն սահմաններում, ինչը համապատասխանում է սահմանափակ 
հնարավորություններով մարդկանց առջեւ հաստատության ունեցած 
պարտավորություններին, դադարեցրեք հյուրերին ժամանակավոր տրվող 
իրերի տրամադրումը, քանի դեռ դրանք ամեն օգտագործումից հետո չեն 
կարող պատշաճ կերպով ախտահանվել: 
• Ներդրեք ամրագրման համակարգ, երաշխավորելու համար, որ անցկացման 
վայրը կարող է ապահովել պահանջվող տաղողունակությունը, եւ վերահսկեք 
միջոցառման, թատրոնի կամ ներկայցման վայրում ներկա գտնվողների 
քանակությունը, որպեսզի ապահովվի ֆիզիկական հեռավորությունը: 
Հնարավորության դեպքում, որպես ամրագրումների մաս, ժամանման ժամեր 
նշանակեք, որպեսզի հաճախորդները միջոցառման ժամանեն եւ մտնեն առանց 
մարդկային կուտակումների: Որտեղ որ հերթեր կան, ապահովեք հյուրերի 
միջեւ առնվազն վեց ոտնածափ հեռավորությունը: 
----------------Page (22) Break----------------
 
• Որտեղ հնարավոր է, ներկայացման տարածք մուտքի եւ ելքի ուղենիշներ 
սահմանեք: Աշխատակիցները պետք է օրգանական ապակուց բաժանող 
պատնեշներ տեղադրեն բոլոր երկկողմանի հերթերում: 
• Հավելյալ ժամանակ տվեք հյուրերին հարթակներ, թատրոններ եւ 
ֆորումներ մտնելու համար, որպեսզի հեշտացվի տեղերում նստացնելը:  
• Վերակազմաձեւեք մոտ գտնվող նստատեղերը կամ հակառակ դեպքում՝ 
հեռացրեք նստատեղերը՝ հյուրերի միջեւ առնվազն վեց ոտնաչափ 
հեռավորություն ապահովելու համար: Դրա համար կարող է պահանջվել 
նստեցնել յուրաքանչյուր երկրորդ շարքում կամ «շախմատային 
խաղատախտակի» ոճով նստատեղերի արգելափակում կամ հեռացում 
(օգտագործեք յուրաքանչյուր շարք, բայց համոզվեք, որ ոչ ոք չլինի այլ 
հաճախորդների անմիջապես հետեւում), որպեսզի բոլոր ուղղություներով 
հեռավորությունը պահպանվի: Միեւնույն ընտանիքի անդամները կարող են 
նստել միասին, բայց պետք է առնվազն վեց ոտնաչափ հեռավորություն 
պահպանեն այլ ընտանիքներից:  
• Աշխատակազմի անդամներ հատկացրեք, որոնք կօգնեն մարդկանց 
միջոցառման ժամանակ հեռավորություն պահպանել: Դա կարող է 
ներառել նախքան շոուի սկսվելը մարդկանց իրենց տեղերը նստեցնելը եւ 
հերթով հյուրերին դուրս թողնելը՝ խուսափելու համար մարդկանց հոսքերի 
խաչվելուց: Կառավարեք ելքերը՝ հյուրերին հրավիրելով ամենամոտ 
ելքերից առաջինը դուրս գալ նստելու տարածքներից:  
• Ծանոթացեք դերասանների եւ կենդանիների հետ անմիջական շփումների 
եւ ողջագուրումների գործընթացները՝ հիմնվելով ֆիզիկական 
հեռավորության պահանջների վրա եւ համապատասխան՝ CDPH դիմակ 
կրելու ուղեցույցի: Մտածեք շոուից հետո ողջագուրումները չեղարկելու 
մասին: Փոփոխեք լուսանկարվելու հնարավորությունները եւ դեկորացիան, 
որպեսզի աշխատակիցների եւ հյուրերի միջեւ պահպանվի առնվազն վեց 
ոտնաչափ հեռավորությունը:  
• Ցուցահանդեսներով անցնելու վերաբերյալ (թանգարաններ, 
ակվարիումներ եւ այլն). 
o Վերահսկեք մուտքը եւ հաստատության տարողունակությունը, 
որպեսզի հյուրերը կարողանան պահպանել ֆիզիկական 
հեռավորությունը տարածքում: 
o Մտածեք այն մասին, որ սահմանափակվի ցուցահանդեսում 
միաժամանակ գտնվող հյուրերի քանակությունը, որպեսզի թույլ տրվի 
այլ հյուրերի մուտքը: 
o Մտածեք ցուցահանդեսում մեկկողմանի տեղաշարժ կիրառելու 
հնարավորությունը, եթե դա պրակտիկորեն հնարավոր է: 
o Հաճախակի մաքրեք եւ ախտահանեք դիտապատուհանները եւ այն 
մակերեսները, որոնց շատ են հպվում: 
----------------Page (23) Break----------------
 
o Դիտարկեք ցուցահանդեսում ձեռքի ախտահանման եւ/կամ ձեռքեր 
լվանալու կետեր ունենալու հնարավորությունը: 
Լրացուցիչ դիտարկումներ 
համազգեստների եւ հանդերձարանների 
պրոտոկոլների վերաբերյալ 
 
• Հետեւեք  գեղեցկության սրահների եւ վարսավիրանոցների ցուցումներին, 
որոնք առկա են«Արդյունաբերական ուղեցույց՝ Ռիսկը նվազեցնելու 
համար» վեբկայքում: 
• Համոզվեք, որ միայն կոստյումների կամ զգեստապահարանների 
բաժինը, առկայության դեպքում, շոշափում է հագուստը եւ այլ իրեր, 
նախքան կոստյումը կհատկացվի եւ կամրակցվի աշխատողին: Մշակել 
գործընթաց՝ ապահովելու համար, որ յուրաքանչյուր աշխատողի 
կոստյումը պահվի այլ անձանց հագուստից եւ պարագաներից հեռու: 
Յուրաքանչյուր աշխատողի զգեստը եւ զգեստապահարանը պահեք 
առանձին, պիտակավորված պլաստիկ տոպրակների մեջ:  
• Կեղտոտ սպիտակեղենի կամ լվացքի հետ գործ ունեցող աշխատողները 
պետք է կրեն մեկանգամյա օգտագործման ձեռնոցներ, որոնք 
յուրաքանչյուր օգտագործումից հետո դեն են նետվում, իսկ ձեռնոցները 
հանելուց անմիջապես հետո անհրաժեշտ է ձեռքերը լվանալ: Մի՛ 
թափահարեք կեղտոտ լվացքը: Այն կ նվազեցնի վիրուսն օդում ցրելու 
հնարավորությունը: 
• Լվացեք իրերը ըպատշաճ կերպով՝ արտադրողի հրահանգներին 
համապատասխան: Հնարավորության դեպքում լվացեք իրերը՝ 
օգտագործելով դրանց համապատասխան ամենատաք ջուրը եւ դրանք 
ամբողջովին չորացրեք: 
• Մաքրեք եւ ախտահանեք շղթա պարունակող հագուստը՝ մակերեսների 
համար նախատեսված վերոնշյալ ուղեցույցի համաձայն: Եթե հնարավոր 
է, դիտարկեք ներդիր պարկերի կիրառման հնարավորությունը, որի 
շնորհիվ հնարավոր կլինի տարբերակել մեկանգամյա օգտագործման 
կամ լվացվող պարագաները: 
• Բոլոր  վարսահարդարները եւ դիմահարդարներին պետք է դիմակներ եւ 
համապատասխան պաշտպանիչ միջոցներ տրամադրել՝ ներառյալ 
սաղավարտներ, ակնոցներ, մեկանգամյա օգտագործման ձեռնոցներ, 
որտեղ անհրաժեշտ է:  
• Վարսահարդարի կամ դիմահարդարի ծառայություններից օգտվող 
աշխատողները պետք է կրեն դիմակ ողջ ընթացքում, երբ դիմակ կրելը չի 
խանգարում մասնագետի աշխատանքին, եթե չեն գործում 
բացառություններ՝ համաձայն CDPH-ի Դիմակ կրելու ուղեցույցի: Որտեղ 
----------------Page (24) Break----------------
 
հնարավոր է, խրախուսելի է ականջի հանգույցներով դիմակների 
օգտագործումը՝ մազերի խնամքին խոչընդոտելը նվազեցնելու համար: 
• Աշխատատեղերը պետք է սովորականի պես եւ հաճախակի մաքրվեն՝ 
ներառյալ յուրաքանչյուր օգտվելուց առաջ եւ հետո: Մանրակրկիտ 
մաքրեք եւ ախտահանեք վաճառասեղանների կանգնակները, անիվներով 
սայլակները, ձեռքի հայելիները, մազերի խնամքի միջոցները եւ այլ 
ապրանքները, ինչպես նաեւ տարաները, եւ յուրաքանչյուրին նոր խալաթ 
կամ թիկնոց տրամադրեք:  
• Յուրաքանչյուր օգտագործումից հետո մանրակրկիտ մաքրեք աճեցված 
մազերը կամ կեղծամները՝ համաձայն արտադրողի կողմից տրվող 
ցուցումների: 
• Ձեռք բերեք շպարման ապլիկատորներ եւ պարագաներ յուրաքանչյուր 
աշխատողի համար եւ կիրառեք դրանք միայն տվյալ աշխատողի համար: 
Պահեք այդ պարագաներն անհատական պայուսակներում: 
• Տոնային քսուքը, դիմափոշին, շրթներկը եւ շպարի այլ պարագաները 
խառնեք յուրաքանչյուրի համար մեկանգամյա օգտագործման 
ներկապնակի վրա: Օգտագործեք մեկանգամյա օգտագործման 
ապլիկատորներ յուրաքանչյուր անձի համար (օր.՝ տուշի փայտիկները, 
շրթներկի վրձինները, աչքի մատիտները, բամբակյա տամպոնները, 
դիմափոշու բմբուլները եւ այլն):  
 
 
 
 
 
 
 
 
 
 
 
 
 
 
 
 
 
1Խոցելի խմբերի համար պետք է դիտարկել լրացուցիչ պահանջների կիրառում: Ժամանցի 
զբոսայգիները պետք է համապատասխանեն Cal/OSHA բոլոր ստանդարտներին եւ պատրաստ 
լինեն հետեւելու դրա ուղեցույցին, ինչպես նաեւ Հիվանդությունների վերահսկման եւ 
կանխարգելման կենտրոնների (CDC) եւ Կալիֆորնիայի Հանրային առողջապահության 
դեպարտամենտի (CDPH) ուղեցույցին: Բացի այդ, գործատուները պետք է պատրաստ լինեն 
փոփոխել իրենց գործունեությունը՝ այդ ուղեցույցների փոփոխությանը համապատասխան: 
 
----------------Page (25) Break----------------
