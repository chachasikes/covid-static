---
PDFFormatVersion: 1.7
IsAcroFormPresent: false
IsXFAPresent: false
Title: Indoor and Drive-in Movie Theaters Guidance
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20201030143317-07'00'
ModDate: D:20201030151253-07'00'
date_created: Fri Oct 30 2020 14:33:00 GMT-0700
date_modified: Fri Oct 30 2020 14:33:00 GMT-0700
---
  
 
 
 
ՈԼՈՐՏԱՅԻՆ 
ՈՒՂԵՑՈՒՅՑ 
COVID-19-ի 
ՀԱՄԱՐ. 
Թատրոնները փակ 
տարածքներում եւ 
վարորդների 
համար 
 
2020թ. հոկտեմբերի 20 
 
Այս  ուղեցույցը նախատեսված է ողջ նահանգում 
բացվող սեկտորների եւ իրականացվող 
գործունեության համար: Սակայն, տեղական 
առողջապահական պաշտոնյաները կարող են 
ավելի խիստ կանոններ կիրառել՝ կախված 
տեղական համաճարակաբանական վիճակից, 
հետեւաբար գործատուները պետք է հաստատեն 
թափուր տեղեր բացելու տեղական 
համապատասխան կանոնները 
----------------Page (0) Break----------------
 
ԱԿՆԱՐԿ 
2020թ. մարտի 19-ին նահանգի հանրային առողջապահության պաշտոնյան եւ 
Կալիֆորնիայի Հանրային առողջապահության դեպարտամենտի տնօրենը հրամանագիր 
հրապարակեցին, համաձայն որի Կալիֆորնիայի բնակչության մեծ մասից պահանջվում 
էր մնալ տանը՝ բնակչության շրջանում COVID-19-ի տարածումը կանխելու նպատակով: 
COVID-19-ի ազդեցությունը կալիֆորնիացիների առողջության վրա դեռեւս լիովին հայտնի 
չէ: Հիվանդության հայտնի դեպքերը հետեւյալ միջակայքում են՝ շատ մեղմից (որոշ մարդիկ 
ախտանիշներ չունեն) մինչեւ ծանր, որը կարող է բերել մահվան: Որոշ խմբեր, ներառյալ 65 
եւ ավել տարեկանները, եւ նրանք, ովքեր սրտի կամ թոքերի հիվանդության կամ 
շաքարախտի պես ուղեկցող լուրջ հիվանդություններ ունեն, հոսպիտալացման եւ լուրջ 
բարդություններ ունենալու ավելի բարձր ռիսկի տակ են գտնվում: Փոխանցումն ավելի 
հավանական է, երբ մարդիկ սերտ շփման մեջ են, կամ գտնվում են վատ օդափոխվող 
վայրերում, որտեղ վարակված մարդիկ կան, նույնիսկ, եթե այդ մարդը որեւէ ախտանիշ 
չունի կամ ախտանիշները դեռեւս ի հայտ չեն եկել: 
Ճշգրիտ տվյալներ COVID-19-ի քանակության եւ տարածման տեմպերի մասին ըստ 
ոլորտների եւ մասնագիտական խմբերի՝ ներառյալ կարեւոր ենթակառուցվածքների 
աշխատակիցներին, ներկայումս հասանելի չեն: Եղել են բազմաթիվ բռնկումներ տարբեր 
աշխատավայրերում, ինչը ցույց է տալիս, որ աշխատողները COVID-19 վարակ ստանալու 
կամ փոխանցելու ռիսկի տակ են: Այդպիսի աշխատավայրերի օրինակներից են՝ 
հիվանդանոցները, երկարատեւ խնամքի հաստատությունները, բանտերը, սննդի 
արտադրամասերը, պահեստները, մսի արտադրամասերը, ռեստորանները եւ նպարեղենի 
խանութները: 
Տանը մնալու պահանջները փոփոխվելուց հետո կարեւոր է ձեռնարկել բոլոր 
հնարավոր քայլերը՝ աշխատողների եւ հանրության անվտանգությունն ապահովելու 
համար: 
Կանխարգելման հիմնական միջոցները ներառում են՝ 
✓ հնարավորինս մեծ ֆիզիկական հեռավորություն պահպանելը, 
✓ աշխատողների (որտեղ, որ շնչառական պաշտպանություն չի 
պահանջվում) եւ հաճախորդներ կողմից դիմակ կրելը, 
✓ հաճախակի ձեռքերը լվալը եւ կանոնավոր կերպով մաքրումն ու ախտահանումը, 
✓ աշխատողներին COVID-19-ի կանխարգելման պլանի այս եւ այլ տարրերը 
սովորեցնելը: 
Բացի այդ, շատ կարեւոր է համապատասխան պատշաճ գործընթացներ ունենալ՝ 
աշխատավայրում հիվանդության նոր դեպքեր հայտնաբերելու, եւ դրանք 
բացահայտելուն պես արագ միջամտելու եւ առողջապահական պետական 
մարմինների հետ աշխատելու՝ վիրուսի տարածումը կանգնեցնելու համար: 
  
----------------Page (1) Break----------------
 
ՆՊԱՏԱԿԸ 
Այս փաստաթուղթը ուղեցույց է թատրոն շահագործողների համար եւ նպատակ ունի 
աջակցելու անվտանգ, մաքուր շրջական միջավայրին ինչպես աշխտողների, այնպես էլ 
հաճախորդների համար: Բիզնեսները պետք է սահմանեն եւ մոնիթորինգի ենթարկեն 
Վարչաշրջանում ռիսկի մակարդակն այն վարչաշրջանի համար, որտեղ իրականացվում է 
բիզնեսը, եւ իրենց գործողություններում կատարեն պահանջվող փոփոխությունները։ 
• Մանուշակագույն - Լայն տարածում - Մակարդակ 1. Բացօթյա 
գործունեությունը թույլատրվում է, եւ պետք է հետեւել սույն ուղեցույցում նշված 
փոփոխություններին։   
• Կարմիր - Զգալի - Մակարդակ 2. Փակ տարածքներում գործունեությունը 
թույլատրվում է, սակայն տարողունակությունը պետք է սահմանափակվի մինչեւ 
25% կամ 100 մարդ՝ կախված նրանից, թե դրանցից որն է ավելի սակավաթիվ, եւ 
պետք է հետեւել սույն ուղեցույցում նշված փոփոխություններին։ 
• Նարնջագույն - Չափավոր - Մակարդակ 3. Փակ տարածքներում 
գործունեությունը թույլատրվում է, սակայն տարողունակությունը պետք է 
սահմանափակվի մինչեւ 50% կամ 200 մարդ՝ կախված նրանից, թե դրանցից որն է 
ավելի սակավաթիվ, եւ պետք է հետեւել սույն ուղեցույցում նշված 
փոփոխություններին։ 
• Դեղին - Նվազագույն - Մակարդակ 4. Փակ տարածքներում գործունեությունը 
թույլատրվում է, եւ պետք է հետեւել սույն ուղեցույցում նշված փոփոխություններին։ 
Վարչաշրջանի մակարդակի կագավիճակի մասին թարմացված տեղեկատվության 
համար այցելե՛ք Ավելի անվտանգ տնտեսության նախագիծ։ Խնդրում ենք նկատի 
ունենալ, որ տեղական առողջապահական դեպարտամենտները կարող են ունենալ 
ավելի խիստ չափանիշներ եւ գործունեությունը դադարեցնելու տարբեր ընթացակարգեր: 
Տե՛ս քո վարչաշրջանին վերաբերող տեղական տեղեկատվությունը։  
ՆՇՈՒՄ. Կոնֆերանս դահլիճներ, ժողովների անցկացման սենյակներ, անձնական 
միջոցառումների, ինչպես, օրինակ՝ ծննդյան երեկույթների եւ այլնի նպատակով 
վարձակալման ենթակա այլ տարածքներ ունեցող կինոթատրոններն այդ տարածքները 
պետք է փակ պահեն՝ մինչեւ կրկնակի վերաբացման մասին հատուկ հրամանի կամ 
հրահանգի միջոցով փոփոխված ծավալով կամ ամբողջությամբ չվերսկսվի նման 
գործունեությունը: 
Այս ուղեցույցը որեւէ աշխատողի օրենքով, կանոնակարգերով կամ կոլեկտիվ 
պայմանագրերով սահմանված իրավունքները վերացնելու կամ չեղարկելու նպատակ չի 
հետապնդում, եւ սպառիչ չէ, քանի որ այն չի ներառում վարչաշրջանի առողջապահական 
հրահանգները, ոչ էլ փոխարինում է գոյություն ունեցող անվտանգությանը եւ 
առողջությանն առնչվող կանոնակարգող որեւէ պահանջ, ինչպիսիք են Cal/OSHA-ն:1 
Հետեւեք հանրային առողջապահական ուղեցույցներին եւ նահանգային/վարչաշրջանային 
հրահանգներին, քանի որ COVID-19-ի իրավիճակը շարունակվում է: Cal/OSHA-ն 
աշխատողներին պաշտպանելու համար ավելի ամբողջական ուղեցույց ունի 
Աշխատողներին COVID-19-ից պաշտպանելու նպատակով Cal/OSHA-ի միջանկյալ 
ընդհանուր ուղեցույցների իրենց կայքէջում: CDC-ն իրենց ուղեցույցում ունեն հավելյալ 
պահանջներ բիզնեսի եւ գործատուների համար: 
----------------Page (2) Break----------------
 
Դիմակներ կրելու պահանջը 
Հունիսի 18-ին CDPH-ն թողարկեց Դիմակներ կրելու վերաբերյալ ուղեցույց, որով 
պահանջվում է, որ եւ՛ հասարակության անդամները եւ՛ աշխատողները բոլոր 
հասարակական վայրերում եւ աշխատավայրերում, որտեղ շփման ռիսկը մեծ է, կրեն 
դիմակներ։ Սույն կանոններին առնչվող բոլոր պահանջները եւ բացառությունները ներառող 
բոլոր մանրամասները կարող եք տեսնել այս ուղեցույցում։  
CDPH դիմակներ կրելու ուղեցույցը ենթակա է լրացուցիչ փոփոխությունների՝ կախված 
COVID-19 հարուցող վիրուսի փոխանցման գիտական պատկերացումներից: Ցանկացած 
փոփոխության համար, խնդրում ենք ստուգել CDPH-ի վեբկայքը:
----------------Page (3) Break----------------
 
Աշխատավայրին հատկորոշ պլանը 
• Յուրաքանչյուր հաստատությունում սահմանեք COVID-19-ի կանխարգելման՝ 
Աշխատավայրին հատկորոշ գրավոր պլան, կատարեք աշխատատեղերի եւ 
աշխատանքային պարտականությունների համար ռիսկերի համապարփակ 
գնահատում, եւ յուրաքանչյուր հաստատությունում նշանակեք մեկ անձի, ով 
կիրականացնի նշված պլանը։ 
• Ներառեք CDPH-ի դիմակ կրելու ուղեցույցը  Աշխատավայրին հատկորոշ 
պլանում, որի մեջ մտնում է նաեւ բացառությունների մշակման 
քաղաքականությունը։ 
• Տեղական առողջապահական վարչության համար նշեք կոնտակտային 
տվյալներ առ այն, թե որտեղ է տեղակայված հաստատությունը՝ 
աշխատակիցների մոտ COVID-19-ի բռնկումների մասին տեղեկություն 
հաղորդելու համար։ 
• Վերապատրաստեք եւ հաղորդակցվեք աշխատողների եւ նրանց 
ներկայացուցիչների հետ պլանի վերաբերյալ եւ այն հասանելի դարձրեք 
աշխատողների եւ նրանց ներկայացուցիչների համար։ 
• Պարբերաբար գնահատեք հաստատության համապատասխանությունը 
պլանին եւ փաստաթղթին եւ շտկեք հայտնաբերված թերությունները։ 
• Հետաքննեք COVID-19-ի յուրաքանչյուր դեպք եւ պարզեք, թե արդյոք որեւէ 
գործոն կարող է նպաստած լինել վարակի ռիսկին։ Ըստ անհրաժեշտության 
թարմացրեք պլանը՝ հետագա դեպքերը կանխարգելելու համար: 
• CDPH ուղեgույցներին եւ առողջապահության տեղական դեպարտամենտի 
հրահանգներին եւ ուղեցույցներին համապատասխան՝ կիրարկեք 
անհրաժեշտ գործընթացները եւ պրոտոկոլները: 
• Հայտնաբերեք վարակված աշխատողի հետ անմիջական շփվողների 
շրջանակը (վեց ոտնաչափից պակաս հեռավորությամբ 15 րոպե կամ ավելի) 
եւ քայլեր ձեռնարկեք՝ մեկուսացնելու COVID-19-ի դրական արդյունքով 
աշխատող(ներ)ին եւ անմիջական շփում ունեցողներին։ 
• Գրավոր ծանուցեք բոլոր աշխատակիցներին եւ ենթակապալառու 
աշխատողների գործատուներին, ովքեր գտնվել են COVID-19-ի 
ազդեցության տակ, եւ աշխատավայրում բռնկումների մասին տեղեկացրեք 
առողջապահության տեղական դեպարտամենտին: AB 685-ի (Գլուխ 84, 
2020թ. օրենսդրական ակտեր) ներքո գործատուի պարտականությունների 
մասին հավելյալ տեղեկությունների համար, անդրադարձեք Ընդլայնված 
իրավական նորմերին եւ գործատուների հաշվետվողականության 
նկատմամբ պահանջներին (Enhanced Enforcement and Employer Reporting 
Requirements)՝ համաձայն Cal/OSHA-ի, եւ AB 685-ի վերաբերյալ Գործատուի 
հարցերին՝ համաձայն CDPH-ի: 
• Հետեւեք ստորեւ ներկայացված ուղեցույցներին։ Սա չանելը կարող է 
հանգեցնել աշխատավայրում հիվանդության բռնկմանը, ինչը կարող է բերել 
գործողությունների ժամանակավոր դադարեցման կամ սահմանափակման։ 
----------------Page (4) Break----------------
 
Աշխատակիցների դասընթացի թեմաներ 
• Տեղեկություններ  COVID-19-ի մասին, թե ինչպես կանխարգելել դրա 
տարածումը եւ, թե որ մարդիկ են ավելի բարձր ռիսկի տակ՝ ծանր 
հիվանդություն ունենալու կամ մահվան առումով: 
• Ինքնազգացողության ստուգում տանը՝ ներառյալ ջերմության չափում եւ/կամ 
ախտանիշների ստուգում՝ օգտագործելով CDC ուղեցույցերը: 
• Աշխատանքի չգալու կարեւորությունը. 
o Եթե աշխատողը COVID-19-ի ախտանիշներ ունի, ինչպես  նկարագրված 
է CDC-ի կողմից, ինչպիսիք են՝ տենդը կամ դողէրոցքը, հազը, հեւոցը կամ 
շնչառության դժվարությունը, հոգնածությունը, մկանային կամ մարմնի 
ցավը, գլխացավը, համի կամ հոտի նոր առաջացած կորուստը, կոկորդի 
ցավը, քթի խցանումը կամ հոսքը քթից, սրտխառնոցը, փսխումը կամ 
փորլուծությունը, ԿԱՄ 
o Եթե աշխատողի մոտ ախտորոշվել է COVID-19 եւ նա դեռեւս դուրս չի եկել 
մեկուսացումից, ԿԱՄ 
o Եթե 14 օրվա ընթացքում աշխատողը շփվել է մեկի հետ, ում մոտ 
ախտորոշվել է COVID-19 եւ ով համարվում է պոտենցիալ վարակիչ 
(այսինքն՝ դեռեւս մեկուսացման մեջ է գտնվում)։ 
• Աշխատողի մոտ COVID-19 ախտորոշումից հետո վերադառնալ 
աշխատանքի միայն COVID-19 ախտորոշումից հետո աշխատանքի կամ 
դպրոց վերադառնալու վերաբերյալ CDPH ուղեցույցին 
համապատասխանելուց հետո: 
• Դիմեք բժշկի, եթե ախտանիշներն ուժեղանում են, ներառյալ՝ մշտական ցավը 
կամ ճնշումը կրծքավանդակում, գիտակցության շփոթվածությունը կամ 
շրթունքների կամ դեմքի կապտածությունը։ Թարմացումներն ու հետագա 
մանրամասները հասանելի են CDC կայքէջում։ 
• Կարեւոր է ձեռքերը հաճախակի լվանալ օճառով եւ ջրով՝ ներառյալ ձեռքերն 
օճառով տրորել 20 վայրկյանի ընթացքում (կամ օգտագործել առնվազն 60%-
ոց էթանոլ պարունակող ախտահանիչ (նախընտրելի է) կամ 70%-ոց 
իզոպրոպանոլ (եթե այն հասանելի չէ վերահսկողությունից դուրս գտնվող 
երեխաներին), երբ աշխատակիցները չեն կարող մոտենալ լվացարանի՝ 
համաձայն CDC ուղեցույցի): Երբեք մի՛ օգտագործեք ձեռքերի ախտահանող 
միջոցներ մեթանոլով, քանի որ այն ունի թունավորության բարձր մակարդակ 
ինչպես երեխաների, այնպես էլ չափահասների համար։ 
• Ֆիզիկական հեռավորություն պահելու կարեւորությունն ինչպես 
աշխատանքի, այնպես էլ աշխատանքից դուրս ժամանակահատվածում (տե՛ս 
Ֆիզիկական հեռավորության պահպանման բաժինը ստորեւ): 
• Դիմակների պատշաճ կրում, ներառյալ՝ 
o Դիմակները անհատական պաշտպանիչ սարքավորումներ (PPE) չեն։ 
----------------Page (5) Break----------------
 
o Դիմակ կրելը չի փոխարինում ֆիզիկական հեռավորություն 
պահպանելուն եւ հաճախակի ձեռքերը լվանալուն: 
o Դիմակները պետք է ծածկեն քիթն ու բերանը։ 
o Աշխատողները պետք է լվանան կամ ախտահանեն իրենց ձեռքերը՝ 
դիմակները կրելուց կամ դեմքի վրա ուղղելուց անմիջապես առաջ կամ 
հետո։ 
o Խուսափե՛ք աչքերին, քթին եւ բերանին դիպչելուց: 
o Դիմակները չի կարելի համատեղ օգտագործել, եւ դրանք պետք է լվացվեն 
կամ դեն նետվեն յուրաքանչյուր օգտագործումից հետո։ 
• Դիմակներ կրելու վերաբերյալ CDPH ուղեցույցում ներառված 
տեղեկությունները, որով սահմանվում են այն հանգամանքները, որոնց ներքո 
դիմակ կրելը պարտադիր է, ինչպես նաեւ այն բացառությունները, ինչպես 
նաեւ ցանկացած քաղաքականություն, աշխատանքային կանոն եւ 
պրակտիկա, որոնք գործատուն ընդունել է՝ ապահովելու դիմակների կրումը։ 
Վերապատրաստումը պետք է նաեւ ներառի գործատուի 
քաղաքականությունն առ այն, թե ինչպես պետք է վարվել այն մարդկանց 
հետ, ովքեր ազատված են դիմակ կրելուց։ 
• Ապահովել, որ աշխատավայրում ցանկացած անկախ կապալառու, 
ժամանակավոր կամ պայմանագրային աշխատող պատշաճ իրազեկված է 
COVID-19-ի կանխարգելման քաղաքականության վերաբերյալ եւ ունի 
անհրաժեշտ պարագաների եւ անհատական պաշտպանիչ սարքավորումներ։ 
Վաղօրոք քննարկեք այդ պատասխանատվությունները ժամանակավոր 
եւ/կամ պայմանագրային աշխատողներ տրամադրող կազմակերպությունների 
հետ: 
• Տեղեկատվություն պարապուրդի առիթով վճարների մասին, որոնք 
աշխատողները կարող են ստանալ եւ որի շնորհիվ ֆինանսապես հեշտ կլինի 
տանը մնալ։ Տե՛ս հավելյալ տեղեկություններ  կառավարության  ծրագրերի 
վերաբերյալ, որոնք աջակցում են հիվանդության պատճառով 
բացակայության եւ COVID-19-ի պատճառով աշխատողների 
փոխհատուցմանը, ներառյալ հիվանդության պատճառով աշխատողների 
բացակայության իրավունքները՝ համաձայն  Families First Coronavirus 
Response Act   օրենքի: 
 
Անհատական վերահսկողության 
միջոցառումներ եւ սքրինինգ 
• Կատարեք ջերմաստիճանի եւ/կամ ախտանիշների սքրինինգ բոլոր 
աշխատակիցների համար նրանց հերթափոխի սկզբին, ինչպես նաեւ 
հաստատություն մտնող բոլոր մատակարարների, պայմանագրային 
աշխատողների կամ այլ աշխատողների համար: Համոզվեք, որ 
ջերմությունը/ախտանիշները սքրինինգ անողը հնարավորինս խուսափում է 
աշխատողների հետ սերտ շփումից։  
----------------Page (6) Break----------------
 
• Եթե պահանջվում է տանը սքրինինգ կատարել, ինչը հաստատությունում 
իրականացնելու պատշաճ այլընտրանք է, համոզվեք, որ աշխատողը 
սքրինինգն իրականացրել է տանից դուրս գալուց առաջ՝ նախքան 
հերթափոխի գնալը, եւ որ հետեւում է  CDC ուղեցույցներին, ինչպես 
նկարագրված է վերեւում՝ «Աշխատակիցների դասընթացի թեմաներ» 
բաժնում: 
• Խրախուսեք աշխատողներին եւ այցելուներին, ովքեր հիվանդ են կամ COVID-
19-ի ախտանիշներ ունեն, մնալ տանը: 
• Գործատուները պետք է տրամադրեն եւ ապահովեն, որ աշխատակիցներն 
օգտագործեն բոլոր պաշտպանիչ սարքավորումները՝ ներառյալ աչքերի 
պաշտպանությունը եւ ձեռնոցները, որտեղ որ անհրաժեշտություն կա: 
• Գործատուները պետք է մտածեն, թե երբ մեկանգամյա օգտագործման 
ձեռնոցները կարող են օգտակար լինել ի հավելումն հաճախակի ձեռքերը 
լվալուն կամ ձեռքերի ախտահանիչներին. օրինակներն այն 
աշխատակիցների համար են, ովքեր ախտանիշներ հայտնաբերելու 
նպատակով ստուգում են ուրիշներին կամ ձեռք են տալիս առարկաների, 
որոնց հաճախ հպվում են: Աշխատողները պետք է ձեռնոց կրեն, երբ օգտվում 
են առարկաներից, որոնք աղտոտված են կենսահեղուկով։ 
• Գործատուները պետք է խելամիտ միջոցներ ձեռնարկեն՝ ներառյալ հանրային 
հայտարարությունները, ռազմավարական նշանակություն ունեցող եւ լավ 
տեսանելի տեղերում եւ ամրագրման հաստատման մասերում ցուցանակներ 
փակցնելը՝ հիշեցնելու համար հանրությանը, որ պետք է կիրառել դեմքը 
ծածկող միջոցներ, պահպանել ֆիզիկական հեռավորություն, որ անհրաժեշտ 
է հաճախակի լվանալ ձեռքերն օճառով առնվազն 20 վայրկյան եւ կիրառել 
ձեռքերի ախտահանիչներ: 
• Հիշեցրեք հյուրերին իրենց հետ նախօրեք բերել դիմակներ, հակառակ 
դեպքում՝ նրանց չի թույլատրվի տարածք մտնել (եթե չեն գործում դիմակ 
կրելու բացառություններ, որոնք նշված են CDPH-ի Դիմակ կրելու 
ուղեցույցում): Դիտարկեք առանց դիմակների ժամանող հյուրերի համար 
դիմակների հասանելիության հնարավորությունը: 
• Ժամանելուն պես՝ հյուրերը պետք է ջերմաչափում եւ/կամ ախտանիշների 
սքրինինգ անցնեն, նրանց պետք է խնդրել օգտագործել ձեռքերի 
ախտահանիչներ եւ հրահանգել, որ բերեն եւ կրեն դիմակ, երբ չեն ուտում կամ 
խմում, (եթե չեն գործում բացառություններ՝ համաձայն CDPH-ի Դիմակ 
կրելու ուղեցույցի):  
• Մուտք(եր)ի մոտ հաճախորդների եւ աշխատակազմի համար ցուցադրեք լավ 
տեսանելի կանոնների ցանկ, որոնք մուտքի պայման կհանդիսանան: 
Կանոնները կարող են ներառել ձեռքերի ախտահանիչներ օգտագործելու, այլ 
հաճախորդներից ֆիզիկական հեռավորություն պահպանելու, մակերեսներին 
անհարկի դիպչելու ցուցումներ, տեղական առողջապահական 
դեպարտամենտի համար կոնտակտային տվյալներ եւ ծառայությունների հետ 
կապված փոփոխություններ: Հնարավորության դեպքում, կանոնները պետք է 
հասանելի լինեն թվային տարբերակով՝ ներառյալ պիկտոգրամները, եւ այլն: 
 
----------------Page (7) Break----------------
 
Օդափոխման, մաքրման եւ ախտահանման 
պրոտոկոլներ 
• Դիտարկել բարձր արդյունավետությամբ դյուրակիր օդամաքրիչ սարքերի 
տեղադրումը, շինությունում տեղադրված օդի զտիչների նորացումը 
հնարավոր ամենաբարձր արդյունավետությամբ եւ այլ փոխակերպումների 
իրականացումը՝ մեծացնելով դրսի օդի քանակությունը եւ 
աշխատավայրերում եւ այլ փակ տարածքներում օդափոխության աստիճանը։ 
• Պարբերաբար ստուգեք CDPH-ի վեբկայքը, որպեսզի տեղյակ լինեք 
օդակաթիլային ճանապարհով փոխանցվող հիվանդությունների վերաբերյալ 
փակ տարածքներում օդի որակի եւ շինություններում օդափոխման 
ցուցումների փոփոխությունների վերաբերյալ: 
• Մանրակրկիտ մաքրեք բանուկ տարածքները, ինչպիսիք են հաճախորդների 
ընդունարանները եւ սրահները, աշխատողների ընդմիջման եւ հանգստի 
սենյակները եւ այլն, ինչպես նաեւ մուտքի եւ ելքի հատվածները՝ ներառյալ 
աստիճանները, միջանցքները եւ վերելակների հարթակները: Հաճախակի 
ախտահանեք հաճախ օգտագործվող մակերեսները, ներառյալ՝ 
վաճառասեղանները, բանկային քարտերի մեքենաները, սենսորային 
էկրանները, կոճակները, դռների բռնակները, արմնկակալները, 
զուգարանները, ձեռքերը լվանալու տեղերը եւ այլն: 
• Յուրաքանչյուր օգտագործումից առաջ եւ հետո ախտահանեք համատեղ 
օգտագործով իրերը: 
• Հաստատության բոլոր շահագործվող տարածքներում ապահովեք  ձեռքերի 
ախտահանիչներ նյութերի դիսպենսերների առկայությունը հաճախորդների եւ 
աշխատողների կողմից օգտագործման համար: Հիշեցրեք հանրությանը 
(նշաններով եւ/կամ խոսքով), որ ձեռք չտան իրենց աչքերին, քթին եւ բերանին:  
• Հնարավորության դեպքում, տրամադրեք մեկանգամյա օգտագործման 
պարագաներ, ինչպիսին 3D ակնոցն է: Եթե հնարավոր չէ տրամադրել 
մեկանգամյա օգտագործման պարագաներ, պատշաճ ձեւով ախտահանեք 
պարագաները հաճախորդների կողմից դրանք օգտագործելուց առաջ եւ 
հետո: 
• Յուրաքանչյուր կիրառումից հետո մանրակրկիտ մաքրեք եւ ախտահանեք 
յուրաքանչյուր հաճախորդի գործունեության տարածքը: Դա կարող է ներառել 
սեղանների, աթոռների, մեքենաներում մանկական նստատեղերի, 
տաղավարների, սենսորային էկրանների եւ այլնի ախտանահումը: Բավարար 
ժամանակ հատկացրեք պատշաճ ախտահանման համար՝ հետեւելով 
ապրանքի ցուցումներին: Շրջակա միջավայրի պահպանության 
գործակալությամ կողմից արտոնված ախտահանիչները պահանջում են 
շփման նվազագույն ժամանակ (մի քանի վայրկյանից մինչեւ մի քանի րոպե), 
որպեսզի արդյունավետ լինեն մարդու կորոնավիրուսի դեմ: 
• Կանոնավոր կերպով մաքրեք եւ ախտահանեք այն մակերեսները, որոնք 
օգտագործում են աշխատողները հերթափոխերի ժամանակ կամ 
օգտվողների միջեւ, որը որ ավելի հաճախ է, եւ ներառում է, բայց չի 
----------------Page (8) Break----------------
 
սահմանափակվում աշխատանքային մակերեսներով, ժամանակաչափերով, 
պատճենահանող սարքերով, բանալիներով, մաքրող սարքերով, խաղային 
ավտոմատներով եւ այլն: Խուսափեք օգտվել համօգտագործվող իրերից, 
ինչպես, օրինակ՝ հեռախոսները, պլանշետները, օֆիսային սարքավորումները 
եւ գործիքները, երբ հնարավոր է: Երբե՛ք մի համօգտագործեք անհատական 
պաշտպանիչ սարքավորումները (PPE)։ 
• Ժամանակ տրամադրեք՝ աշխատողներին իրենց հերթափոխի ընթացքում 
մաքրման պրոցեդուրաներ իրականացնելու համար։ Որպես աշխատողների 
աշխատանքային պարտականությունների մի մաս՝ աշխատանքային ժամերի 
ընթացքում մաքրման հանձնարարականներ տվեք նրանց։ Երրորդ կողմի 
մաքրման կազմակերպությունների համար ձեռք բերեք այլընտրանքային 
տարբերակներ՝ ըստ անհրաժեշտության աջակցելու բավարարել մաքրման 
լայնածավալ պահանջարկը։ 
• Տերմինալները, սպասարկման կետերը եւ սեղանները հագեցրեք պատշաճ 
սանիտարական միջոցներով՝ ներառյալ ձեռքերի ախտահանիչները եւ 
ախտահանող անձեռոցիկները, եւ անհատական ձեռքերի ախտահանիչներ 
տրամադրեք ողջ անձնակազմին, ով անմիջականորեն օգնում է 
հաճախորդներին: 
• Համոզվեք, որ սանիտարական հարմարությունները միշտ գործում են եւ 
համալրված են, ինչպես նաեւ տրամադրեք լրացուցիչ օճառ, թղթե 
անձեռոցիկներ եւ ձեռքի ախտահանման միջոցներ՝ ըստ անհրաժեշտության։ 
• Աշխատակիցների անձնական հիգիենան խթանելու համար ռեսուրսներ 
տրամադրեք: Դա կներառի անձեռոցիկներ, աղբամաններ, ձեռքի օճառներ, 
բավարար ժամանակ ձեռքերը լվանալու համար, ալկոհոլային հիմքով 
ախտահանիչներ, ախտահանված անձեռոցիկներ եւ մեկանգամյա 
օգտագործման սրբիչներ: 
• Ախտահանիչ քիմիական միջոցներ ընտրելիս օգտվեք COVID-19-ի դեմ 
արտոնված միջոցներ՝ համաձայն Բնապահպանության գործակալության 
(EPA) կողմից հաստատված ցանկից եւ հետեւեք ապրանքի ցուցումներին։ 
Օգտագործեք ախտահանիչ այնպիսի միջոցներ, որոնք պիտակավորված են 
որպես արդյունավետ միջոցներ նորահայտ վիրուսային պաթոգենների դեմ, 
տնային տնտեսությունում օգտագործվող լուծվող սպիտակեցնող լուծույթներ 
(5 ճաշի գդալ՝ մեկ ջրի գալոնին) կամ առնվազն 70%-անոց սպիրտային 
լուծույթ, որը հարմար է մակերեւույթի վրա օգտագործման համար։ 
Աշխատողների հետ թրեյնինգներ անցկացրեք քիմիական վտանգների, 
արտադրողի ցուցումների, օդափոխության պահանջների եւ անվտանգ 
օգտագործման վերաբերյալ Cal/OSHA պահանջների մասին։ Մաքրման կամ 
ախտահանող նյութեր օգտագործող աշխատողները պետք է կրեն ձեռնոցներ 
եւ պաշտպանիչ այլ միջոցներ, ինչպես պահանջվում է արտադրանքի 
ցուցումներով։ Հետեւեք Կալիֆորնիայի Հանրային առողջապահության 
դեպարտամենտի կողմից խորհուրդ տրվող՝ ասթմայի համար անվտանգ 
մաքրման մեթոդներին եւ պատշաճ օդափոխություն ապահովեք։ 
•  Քայլեր ձեռնարկեք՝ ապահովելու ջրային բոլոր համակարգերի եւ 
առանձնահատկությունների (օրինակ՝ ցայտաղբյուրներ եւ դեկորատիվ 
շատրվաններ) անվտանգությունը, երբ սկսեն օգտագործվել երկարատեւ 
----------------Page (9) Break----------------
 
ժամանակ փակ լինելուց հետո՝ նվազեցնելու Լեգեոներների հիվանդության եւ 
ջրի հետ կապված այլ հիվանդությունների վտանգը։ 
• Հարմարեցրեք կամ փոփոխեք հաստատության աշխատանքային ժամերը՝ 
համապատասխան ժամանակ տրամադրելու կանոնավոր մանրակրկիտ 
մաքրման համար: 
• Տեղադրեք եւ խրախուսեք հնարավորության դեպքում բանկային քարտերի 
անհպում սարքերի օգտագործումը, ներառյալ շարժման սենսորային լույսերը, 
անհպում վճարային համակարգերը, օճառի եւ թղթե սրբիչների ավտոմատ 
դիսպենսերները եւ տաբելային հաշվառման համակարգերը: 
• Որտեղ հնարավոր է, մի մաքրեք հատակներն ավլելով կամ այլ մեթոդներով, 
որոնք կարող են օդում տարածել ախտածին միկրոօրգանիզմները, եթե տվյալ 
տարածքում ոչ բոլորն ունեն անհատական պաշտպանության 
համապատասխան սարքավորումներ Որտեղ հնարավոր է, օգտագործեք 
HEPA զտիչներով փոշեկուլ: 
 Ֆիզիկական հեռավորության ուղեցույցներ 
• ԶԳՈՒՇԱՑՈՒՄ՝ միայն ֆիզիկական հեռավորություն պահպանելը բավական 
չէ COVID-19-ի փոխանցումը կանխելու համար: 
• Սահմանափակեք հաճախորդների խմբերը՝ մինչեւ մեկ ընտանիքի 
սահմաններում: Միեւնույն ընտանիքի անդամ հանդիսացող մարդիկ 
պարտադիր չէ, որ պահպահեն վեց ոտնաչափ հեռավորություն: 
• Սննդի եւ ըմպելիքների վաճառք առաջարկող կինոթատրոնները պետք է 
հորդորեն հաճախորդներին հնարավորության դեպքում առցանց կամ 
հեռախոսով պատվերներ կատարել եւ պետք է այդ ապրանքները հասանելի 
լինել վաճառասեղանի մոտ վերցնելու համար: Հերթում կանդնած ժամանակ 
հաճախորդների միջեւ առնվազն վեց ոտնաչափ հեռավորությունն 
ապահովելու համար, օգտագործեք վիրտուալ հերթերի տարբերակը: Եթե 
հնարավոր է, անթափանց պատնեշներ տեղադրեք:  
• Կիրառեք տոմսերի ֆիքսված ժամանակով եւ/կամ վաղօրոք վաճաքի 
համակարգեր եւ, որտեղ որ հնարավոր է՝ նախապես ֆիքսված նստելու կամ 
զբաղմունքի գոտիներ, որպեսզի պակասեցվեն հաճախորդների 
այցելությունները եւ օգնեն ֆիզիկական հեռավորության պահպանմանը: 
Խնդրեք այցելուներին սպասել իրենց մեքենաներում մինչեւ հասնի իրենց 
ամրագրման ժամը, եւ գալ ու գնալ մեկական խմբերով՝ նվազեցնելու 
այցելուների եւ աշխատակազմի խաչվող հոսքերը 
• Աշխատակազմ հատկացրեք, որը կվերահսկի հաճախորդների տեղաշարժը, 
որի արդյունքում մարդիկ կարող են հայտնվել միմյանցից վեց ոտնաչափ 
հեռավորության վրա, ինչպես, օրինակ՝ հաճախորդներին իրենց տեղերը 
նստեցնելը, նեղ հատվածներում մարդկանց կուտակումների կանխարգելումը 
եւ այլն: 
 
 
----------------Page (10) Break----------------
 
• Միջոցառումներ կիրառեք, որոնք կապահովեն մարդկանց միջեւ առնվազն վեց 
ոտնաչափ հեռավորություն, ինչպես, օրինակ՝ այն դեպքերում, երբ 
հաճախորդները հերթում կանգնած են: Սա կարող է ներառել ֆիզիկական 
միջնապատերի կամ վիզուալ նշանների (օր.՝ հատակի վրայի նշանները կամ 
նշաններ, որոնք ցույց են տալիս, թե որտեղ աշխատողները եւ 
հաճախորդները/այցելուները պետք է կանգնեն) օգտագործումը: 
• Տեղադրեք անթափանց պատնեշներ այնտեղ, որտեղ ֆիզիկական 
հեռավորությունը հնարավոր չէ պահպանել՝ աշխատողների եւ 
հաճախորդների միջեւ ազդեցությունը նվազեցնելու համար: 
• Բոլոր աշխատակիցները պետք է նվազագույնի հասցնեն հյուրերից վեց 
ոտնաչափից պակաս հեռավորության վրա գտնվելու ժամանակը: 
• Հնարավորության դեպքում, շենք, նստելու տարածքներ, աշխատանքային 
տարածքներ եւ այլն մտնելու թ դուրս գալու առանձին երթուղիներ 
առանձնացրեք՝ օգնելու պահպանել ֆիզիկական հեռավորությունը եւ 
կրճատելու մոտ հեռավորության վրա միմյանց կողքով մարդկանց անցնելու 
դեպքերը: Հնարավորության դեպքում, հետիոտնի համար սահմանեք 
միակողմանի շարժման միջանցքներ եւ անցուղիներ, որպեսզի աշխատողները 
եւ հյուրերը չկարողանան անցնել միմյանց կողքով: 
• Մտածեք այն մասին, որ աշխատակիցներին, որոնք իրենց 
պարտականությունների փոփոխություններ են խնդրում, առաջարկեք 
տարբերակներ, որ նվազեցվի նրանց շփումը հաճախորդների եւ այլ 
աշխատակիցների հետ (օր.՝ սարքավորումների կառավարում՝ տոմս 
վաճառելու փոխարեն, կամ վարչական կարիքների կառավարում հեռավար 
կերպով): 
• Եթե հնարավոր է, փոփոխեք աշխատատեղերի կոնֆիգուրացիան, որպեսզի 
աշխատակիցների միջեւ ապահովվի առնվազն վեց ոտնաչափ 
հեռավորությունը: Շինություններում փոքրաթիվ ժողովներ անցկացրեք՝ 
պահպանելու համար ֆիզիկական հեռավորության ուղեցույցների պահանջը 
եւ մտածեք ժողովները բացօթյա կամ առցանց պլատֆորմներով կամ 
հեռախոսակապով անցկացնելու մասին: 
• Համոզվեք, որ աշխատողները կարող են պահպանել ֆիզիկական 
հեռավորությունը հանգստի սենյակներում՝ օգտագործելով միջնապատեր, 
մեծացնելով սեղանների/աթոռների միջեւ հեռավորությունը, որպեսզի իրարից 
բաժանեք աշխատողներին, եւ այլն: Որտեղ որ հնարավոր է, ստեղծեք 
բացօթյա հանգստի տարածքում ծածկի եւ նստելու հարմարություններ, որոնք 
ապահովում են ֆիզիկական հեռավորությունը։ Հետ պահեք 
աշխատակիցներին ընդմիջման ժամանակ իրար հետ հավաքվելուց եւ 
համոզվեք, որ նրանք առանց դիմակի չեն ուտում կամ խմում՝ իրարից վեց 
ոտնաչափ հեռավորության վրա չգտնվելով: 
• Կիրառեք փակ տարածքներում, ինչպես օրինակ՝ պահեստասենյակներում եւ 
վաճառասեղանների տարածքներում, աշխատողների քանակի լրացուցիչ 
սահմանափակումներ՝ վիրուսի փոխանցումը սահմանափակելու նպատակով 
ապահովելու համար նվազագույնը վեց ոտնաչափ հեռավորությունը: 
----------------Page (11) Break----------------
 
• Աշխատավարձի եւ օրվա ժամային կարգավորումներին համապատասխան՝ 
ապահովեք ընդմիջումներ՝ ֆիզիկական հեռավորության պոտոկոլները 
պահպանելու նպատակով։ 
• Փոփոխեք ատվոկայանատեղիի դիզայնը՝ սահմանափակելու համար 
մարդկանց կուտակումների տեղերը եւ ապահովելու համար պատշաճ 
տարանջատում (օրինակ՝ յուրաքանչյուր երկրորդ տեղը, անհպում վճարում եւ 
այլն) 
Փակ տարածքում կինոթատրոնների 
վերաբերյալ հավելյալ դիտարկումներ 
• Ներդրեք ամրագրման համակարգ՝ հնարավորության դեպքում միեւնույն 
ժամանակ կինոթատրոն այցելողների թիվը սահմանափակելու համար: 
Հնարավորության դեպքում, որպես ամրագրումների մաս, ժամանման ժամեր 
նշանակեք, որպեսզի հաճախորդները ժամանեն եւ կինոթատրոն մտնեն 
առանց հերթի եւ կուտակումների: 
• Որտեղ հնարավոր է, թատրոն մուտքի եւ ելքի ուղենիշներ սահմանեք: 
• Վերակազմաձեւեք, փակեք կամ հակառակ դեպքում՝ հեռացրեց նստատեղերը՝ 
այցելուների միջեւ առնվազն վեց ոտնաչափ ֆիզիկական հեռավորություն 
ապահովելու համար: Դրա համար կարող է պահանջվել նստեցնել 
յուրաքանչյուր երկրորդ շարքում կամ «շախմատային խաղատախտակի» ոճով 
նստատեղերի արգելափակում կամ հեռացում՝ (օգտագործեք յուրաքանչյուր 
շարք, բայց համոզվեք, որ ոչ ոք չլինի այլ հաճախորդների անմիջապես հետեւում) 
բոլոր ուղղություներով հեռավորություն պահպանելու համար: Միեւնույն 
ընտանիքի անդամները կարող են նստել միասին, բայց պետք է առնվազն վեց 
ոտնաչափ հեռավորություն պահպանեն այլ ընտանիքներից: 
• Սքրինինգից առաջ եւ հետո մարդկանց միջեւ հեռավորություն պահպանելու 
համար աշխատակազմ հատկացրեք: Դա կարող է ներառել նախքան շոուի 
սկսվելը մարդկանց իրենց տեղերը նստեցնելը եւ հերթով հաճախորդներին 
դուրս թողնելը՝ խուսափելու համար ելքի մոտ մարդկանց հոսքերի խաչվելուց 
կամ կուտակումներից: 
• Դիտարկեք թատրոններում նստատեղերի մեկանգամյա օգտագործման կամ 
լվացվող ծածկոցների կիրառման հնարավորությունը, մասնավորապես 
ծակոտկեն մակերեսների դեպքում, քանի որ դրանք պատշաճ կերպով 
մաքրելը դժվար է: Դեն նետեք կամ փոխարինեք նստատեղեքի ծածկողները 
յուրաքանչյուր կիրառումից առաջ եւ հետո: 
• Հնարավորության դեպքում եւ անվտանգության պրոտոկոլներին 
համապատասխան՝ պահեք կամ բաց թողեք դռները գերբանուկ 
ժամանակահատվածներում, երբ այցելուները մտնում եւ դուրս են գալիս 
հաստատություն: 
• Դիտարկեք զուգարաններից միաժամանակ օգտվող մարդկանց թվի 
սահմանափակման հնարավորությունը՝ թույլ տալով ֆիզիկական 
հեռավորություն պահպանել: 
----------------Page (12) Break----------------
 
Վարորդների համար ցուցադրություն 
իրականացնող կինոթատրոնների վերաբերյալ 
հավելյալ դիտարկումներ 
• Ձեւափոխեք ավտոկայանատեղիի տարածքները՝ ապահովելու մեքենաների 
միջեւ առնվազն վեց չափ ոտնաչափ հեռավորության պահպանումը:  
• Յուրաքանչյուր մեքենա կարող է զբաղեցվել միայն միեւնույն ընտանիքի 
անդամների կողմից, որոնք արդեն եղել են միմյանց հետ սերտ շփման մեջ: 
Եթե հաճախորդները չեն օգտվում զուգարանից կամ չեն վերցնում որեւէ 
գնված ապրանք, ապա պետք է մնան իրենց մեքենաներում: Հաճախորդները 
չեն կարող իրենց մեքենաներից դուրս նստել, օր.՝ վարորդների համար 
ցուցադրվող ֆիլմը դիտել իրենց մեքենաներին մոտ գտնվելիս: 
• Ապահովեք օբյեկտում տեղակայված զուգարանների կանոնավոր մաքրում եւ 
ախտահանում: 
• Որտեղ որ հնարավոր է, անկանխիկ եւ անհպում փոխանցման համակարգերը 
նախընտրելի են: Հնարավորության դեպքում, վարորդների համար ֆիլմի 
դիտում իրականացնող բիզնեսին պատվերները, ամրագրումները եւ 
վճարումները պետք է կատարվեն նախօրոք՝ առցանց տարբերակով կամ 
հեռախոսով:  
• Վարորդների համար ֆիլմի դիտում իրականացնող թատրոններում 
վաճառվող ապրանքները, հնարավրության դեպքում, պետք է պատվիրվեն 
առցանց կամ հեռախոսով եւ պետք է հասանելի լինեն բացթողնման 
պատուհանի միջոցով: Նաախապես պատվիրված ապրանքներն ստանալու 
համար անհրաժեշտ է, որ կոնցեսիոն ծառայությունները հասանելի լինեն: 
Եթե ապրանքների նախաապես պատվիրումը հնարավոր չէ, ապահովեք, որ 
հաճախորդները սնունդ պատվիրու համար հերթում կանգնած ժամանակ 
պահպանեն պատշաճ ֆիզիկական հեռավորություն: 
• Վարորդների համար ֆիլմի դիտում իրականացնող թատրոնները պետք է 
դադարեցնեն երկու լիամետրաժ ֆիլմերի ցուցադրությունները, որոնց հանար 
անհրաժեշտ են ընդմիջումներ: 
 
 
 
1 Խոցելի խմբերի համար պետք է դիտարկել լրացուցիչ պահանջների կիրառում: Գործատուները 
պետք է համապատասխանեն Cal/OSHA  բոլոր ստանդարտներին եւ պատրաստ լինեն  հետեւել դրա 
ուղեցույցին, ինչպես նաեւ Հիվանդությունների վերահսկման եւ կանխարգելման կենտրոնների (CDC) 
եւ Կալիֆորնիայի Հանրային առողջապահության դեպարտամենտի (CDPH) ուղեցույցին: Բացի այդ, 
գործատուները պետք է պատրաստ լինեն փոփոխել իրենց գործունեությունը՝ այդ ուղեցույցների 
փոփոխությանը համապատասխան: 
----------------Page (13) Break----------------
