---
PDFFormatVersion: 1.6
IsAcroFormPresent: false
IsXFAPresent: false
Title: Cardrooms, Satellite Wagering Facilities, and Racetracks
Author: Kaina Pereira
Producer: AbleDocs Inc.
CreationDate: D:20200717195054-04'00'
ModDate: D:20200807123014-07'00'
date_created: Fri Jul 17 2020 19:50:00 GMT-0700
date_modified: Fri Jul 17 2020 19:50:00 GMT-0700
---
GABAY NG 
INDUSTRIYA PARA 
SA COVID-19: 
Mga Sugalan, Mga 
Pasilidad sa 
Pagtataya nang 
Malayuan, at mga 
Karerahan 
Hulyo 29, 2020 
Ang lahat ng patnubay ay dapat ipatupad 
lamang nang may pag-apruba ng opisyal ng 
kalusugan ng county kasunod ng kanilang 
pagsusuri sa mga lokal na data ng 
epidemiyolohiya kabilang ang mga kaso 
bawat 100,000 populasyon, antas ng pagiging 
positibo ng test, at lokal na kahandaan upang 
suportahan ang pagsirit ng pangangailangan 
sa pangangalagang pangkalusugan, 
mahihinang populasyon, contact tracing, at 
testing. 
----------------Page (0) Break----------------
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado 
at Direktor ng Departamento ng Pampublikong Kalusugan ng California ng utos na 
nag-aatas sa karamihan sa mga taga-California na manatili sa bahay upang pigilan 
ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (walang 
sintomas ang ilang tao) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong gulang 
o pataas at ang may dati nang malulubhang medikal na kondisyon, tulad ng sakit sa
puso o sakit sa baga o diabetes, ay may mas malaking pagkakataong ma-ospital at
magkaroon ng malulubhang komplikasyon. Pinakamalaki ang posibilidad ng paghawa
kapag ang mga tao ay may malapitang pakikipag-ugnayan o nasa lugar na hindi
maayos ang bentilasyon na may kasamang nahawaan na tao, kahit na walang
anumang sintomas o hindi pa nagkakaroon ng mga sintomas ang taong iyon.
Sa ngayon, walang tumpak na impormasyon tungkol sa bilang at mga rate ng COVID-
19 ayon sa industriya o mga grupo ng trabaho, kabilang ang mga napakahalagang 
manggagawa sa imprastraktura. Nagkaroon ng maraming paglaganap sa iba't ibang 
lugar ng trabaho, na nagpapahiwatig na nasa panganib na makakuha o 
makapagpasa ng COVID-19 ang mga manggagawa. Kasama sa mga halimbawa ng 
mga lugar ng trabaho na ito ang mga ospital, pasilidad ng pangmatagalang 
pangangalaga, kulungan, produksyon ng pagkain, warehouse, planta sa pagproseso 
ng karne, at grocery store. 
Habang nagbabago ang mga utos na manatili sa bahay, napakahalagang gawin 
ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓pisikal na pagdistansiya hanggang sa pinakamalayong posible,
✓paggamit ng mga takip sa mukha ng mga manggagawa (kung saan
hindi kinakailangan ang proteksyon sa paghinga) at mga
customer/kliyente,
✓madalas na paghuhugas ng kamay at regular na paglilinis at pagdidis-impekta,
✓pagsasanay ng mga manggagawa sa mga nabanggit at iba pang bahagi
ng plano sa pag-iwas sa COVID-19.
Bilang karagdagan, magiging kritikal na magkaroon ng naaangkop na mga 
proseso upang tukuyin ang mga bagong kaso ng sakit sa mga lugar ng trabaho at, 
kapag natukoy na, mamagitan nang mabilis at makipagtulungan sa mga 
awtoridad sa pampublikong kalusugan upang ihinto ang pagkalat ng virus. 
----------------Page (1) Break----------------
LAYUNIN 
Ang dokumentong ito ay nagbibigay ng patnubay para sa mga sugalan, mga 
pasilidad sa pagtaya nang malayuan, at mga karerahan na may mga pagtaya sa 
mismong lugar upang suportahan ang isang ligtas, malinis na kapaligiran para sa 
mga manggagawa. Bilang karagdagan, nagbibigay ito ng gabay para sa Mga 
Third-Party na Tagapagbigay ng Proposisyon na Mga Serbisyo sa mga Manlalaro 
(Third-Party Providers of Proposition Player Services,TPPPS), na nagpapatakbo sa 
loob ng Pasugalan, kung naaangkop. 
TANDAAN: Ang mga pasugalan, mga pasilidad sa pagtaya nang malayuan, at 
mga karerahan na may mga pagtaya sa lugar mismo na nagpapatakbo o 
nagpapa-upa ng mga hotel, restawran, bar, spa, salon, sentro sa pag-ehersisyo, 
swimming pool, mga nightclub, mga lounge, convention, panloob at panlabas 
na palakasan at libangan, atbp., ay dapat panatilihing sarado ang mga lugar 
na ito hanggang ang bawat isa sa mga uri ng mga establisimiento ay 
pinahihintulutan na ipagpatuloy ang binago o buong operasyon. Ang mga 
karerahan ay kasalukuyang pinapayagan na patakbuhin nang walang mga 
manonood. Kung pinahihintulutan na mabuksan muli ang binago o buong 
operasyon, dapat na sumangguni ang mga sugalan, mga pasilidad sa pagtaya 
nang malayuan, at mga karerahan na may mga pagtaya sa mismong lugar 
kasama ang mga establisimiento na ito sa naaangkop na mga dokumento ng 
gabay sa industriya kapag makukuha ito sa Mapa ng Daan ng Resilience sa 
COVID-19 na website. Ang lahat ng mga pampublikong kaganapan o purong 
pagtitipon, kabilang ang musikal o iba pang mga pagtatanghal sa mga 
pasilidad na ito, ay dapat kanselahin o ipagpaliban. 
Ang gabay na ito ay hindi inilaan upang bawiin o tanggalin ang anumang mga 
karapatan ng manggagawa, alinman sa batas, regulasyon o sama-samang 
kasunduan, at hindi kumpleto, dahil hindi kasama rito ang mga atas sa kalusugan ng 
county, ni hindi rin ito kapalit para sa anumang umiiral na mga kinakailangan sa 
regulasyon na may kaugnayan sa kaligtasan at kalusugan tulad ng mga yaong sa 
Cal/OSHA.1 Manatiling impormado sa mga pagbabago sa gabay sa pampublikong 
kalusugan at mga pang-estado at lokal na atas, habang nagpapatuloy ang sitwasyon 
ng COVID-19. Ang Cal/OSHA ay may higit pang komprehensibong gabay sa kanilang 
webpage na Mga Pangkalahatang Patnubay ng Cal/OSHA sa Pagprotekta sa mga 
Manggagawa laban sa COVID-19. May karagdagang kinakailangan ang CDC sa 
kanilang gabay para sa mga negosyo at employer. 
*Dapat isumite ng mga pasugalan at TPPPS ang kanilang mga tiyak na plano sa lugar
ng trabaho sa California Gambling Control Commission sa commission@cgcc.ca.gov
at sa Bureau of Gambling Control sa gamblingcontrol@doj.ca.gov bago ipagpatuloy
ang operasyon.
----------------Page (2) Break----------------
Kinakailangang Paggamit ng mga Takip sa Mukha 
Noong Hunyo 18, naglabas ang CDPH ng Gabay sa Paggamit ng mga Takip sa Mukha, na 
pangkalahatang iniaatas ang paggamit ng mga takip sa mukha para sa mga miyembro 
ng publiko at manggagawa sa lahat ng lugar ng publiko at trabaho kung saan may 
mataas na panganib ng pagkakalantad.  
Dapat magsuot ng mga takip sa mukha ang mga nasa California kapag nagtatrabaho 
sila, sa lugar ng trabaho man o sa labas ng site, kapag: 
•Personal na nakikipag-ugnayan sa sinumang miyembro ng publiko;
•Nagtatrabaho sa anumang espasyong binisita ng mga miyembro ng publiko,
mayroon mang sinumang mula sa publiko na naroroon sa oras na iyon o wala;
•Nagtatrabaho sa anumang espasyo kung saan naghahanda o nagbabalot ng
pagkain para ibenta o ipamahagi sa iba;
•Nagtatrabaho o naglalakad sa mga common area, tulad ng mga pasilyo,
hagdanan, elevator, at paradahan;
•Nasa anumang silid o kulob na lugar kung saan mayroong iba pang tao (maliban
sa mga miyembro ng sariling sambahayan o tirahan) kapag hindi maaaring pisikal
na makalayo;
•Nagmamaneho o nagpapatakbo ng anumang pampublikong transportasyon o
paratransit na sasakyan, taxi, o sasakyan para sa pribadong serbisyo ng kotse o
ride-sharing kapag may mga pasahero. Kapag walang pasahero, mariing
inirerekomenda ang mga takip sa mukha.
Makikita sa gabay ang kumpletong mga detalye, kasama ang lahat ng kinakailangan 
at pagbubukod sa mga patakarang ito. Mariing hinihikayat ang mga takip sa mukha sa 
iba pang pagkakataon, at maaaring magpatupad ang mga employer ng mga 
karagdagang kinakailangan sa takip sa mukha sa pagtupad ng kanilang obligasyong 
magbigay ng ligtas at malusog na lugar ng trabaho.  Nararapat na mabigyan ng mga 
employer ang mga manggagawa ng mga takip sa mukha o ibalik sa mga 
manggagawa ang gastos para sa makatuwirang bayad sa pagkuha ng mga ito.  
Ang mga employer ay dapat bumuo ng patakaran sa akomodasyon para sa sinumang 
manggagawa na nakakatugon sa isa sa mga pagbubukod sa pagsusuot ng takip sa 
mukha. Kung ang isang manggagawa na dapat ay kinakailangang magsuot ng takip 
sa mukha dahil sa madalas na pakikipag-ugnayan sa iba ay hindi maaaring magsuot ng 
takip sa mukha dahil sa kondisyong medikal, dapat siyang bigyan ng hindi mahirap 
gamiting kahalili, tulad ng face shield na may drape na nakalaylay sa ilalim, kung 
posible, at kung maaari itong gawin sa kabila ng kondisyong medikal. 
Ang mga negosyo na bukas sa publiko ay dapat magkaroon ng kamalayan sa mga 
pagbubukod sa pagsusuot ng mga takip sa mukha sa Patnubay ng CDPH sa Pagtakip 
sa Mukha at hindi maaaring ibukod ang sinumang miyembro ng publiko para sa hindi 
----------------Page (3) Break----------------
 
pagsusuot ng takip sa mukha kung ang taong iyon ay sumusunod sa gabay. 
Kakailanganin bumuo ang mga negosyo ng mga patakaran para sa pangangasiwa ng 
mga pagbubukod na ito sa pagitan ng mga customer, kliyente, bisita, at manggagawa. 
----------------Page (4) Break----------------
                                                                    
 
Planong Partikular na Lugar ng Trabaho 
• Magtatag ng plano sa pag-iwas sa COVID-19 na nakasulat at partikular sa 
lugar ng trabaho sa bawat pasilidad, magsagawa ng komprehensibong 
pagtatasa ng panganib sa lahat ng lugar ng trabaho at gawain sa 
trabaho, at magtalaga ng tao sa bawat pasilidad upang maipatupad 
ang plano. 
• Isama ang Gabay sa Takip sa Mukha ng CDPH sa Planong Partikular sa 
Lugar ng Trabaho at maglagay ng patakaran para sa pangangasiwa ng 
mga pagbubukod. 
• Tukuyin ang impormasyon ng pakikipag-ugnayan para sa lokal na 
kagawaran ng kalusugan kung saan matatagpuan ang pasilidad, para sa 
paghahatid ng impormasyon tungkol sa mga pagkalat ng COVID-19 sa 
mga manggagawa. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa mga 
manggagawa at kanilang mga kinatawan. 
• Regular na suriin ang pasilidad para sa pagsunod sa plano at idokumento 
at iwasto ang mga kakulangan na natukoy. 
• Siyasatin ang anumang kaso ng COVID-19 at alamin kung may anumang 
salik na may kaugnayan sa trabaho na maaaring nakatulong sa 
pagkakaroon ng sakit. I-update ang plano kung kinakailangan upang 
makaiwas sa higit pang kaso. 
• Ipatupad ang mga kinakailangang proseso at protocol kapag may 
paglaganap sa isang lugar ng trabaho, alinsunod sa Mga patnubay ng 
CDPH. 
• Tukuyin ang mga malapitan na pakikipag-ugnayan (nasa loob ng anim na 
talampakan sa loob ng 15 minuto o mas matagal pa) ng isang 
nahawaang manggagawa at gumawa ng mga hakbang upang ibukod 
ang (mga) manggagawang nagpositibo sa COVID-19 at mga malapitan 
na nakaugnayan. 
• Sumunod sa mga patnubay sa ibaba. Kapag hindi ito nagawa, maaaring 
may mga magkasakit sa lugar ng trabaho na maaaring maging sanhi ng 
pansamantalang pagsasara o pagiging limitado ng pagpapatakbo. 
 
 
 
 
 
----------------Page (5) Break----------------
                                                                    
 
Mga Paksa para sa Pagsasanay sa Manggagawa 
• Impormasyon tungkol sa COVID-19, kung paano pigilan ang pagkalat nito, 
at kung aling mga dati nang kondisyon sa kalusugan ang posibleng 
dahilan upang mas madaling mahawa ng virus ang mga indibidwal. 
• Pag-screen sa sarili sa bahay, kasama ang pagsusuri ng temperatura at/o 
sintomas gamit ang Mga patnubay ng CDC. 
• Ang kahalagahan ng hindi pagpasok sa trabaho: 
o Kung ang isang manggagawa ay may mga sintomas ng COVID-19 na 
inilarawan ng CDC, tulad ng lagnat o panginginig, ubo, pagkapos ng 
paghinga o kahirapan sa paghinga, pagkapagod, pananakit ng 
kalamnan o katawan, sakit ng ulo, bagong pagkawala ng panlasa o 
pang-amoy, namamagang lalamunan, barado o tumutulong sipon, 
pagduduwal, pagsusuka, o pagtatae, O. 
o Kung na-diagnose na may COVID-19 ang isang manggagawa at hindi 
pa siya pinapalabas sa isolation, O 
o Kung, sa loob ng nakalipas na 14 na araw, nakisalamuha ang isang 
manggagawa sa isang taong na-diagnose na may COVID-19 at 
itinuturing siyang potensyal na makakahawa (ibig sabihin, nasa 
isolation pa rin). 
• Bumalik sa trabaho pagkatapos makatanggap ang manggagawa ng 
diagnosis na may COVID-19 kung 10 araw na ang lumipas mula noong 
unang lumabas ang mga sintomas, maayos na ang kanilang mga 
sintomas, at hindi nilagnat ang manggagawa sa loob ng nakalipas na 72 
oras (nang hindi gumagamit ng mga gamot para sa lagnat).  Makakabalik 
lang sa trabaho ang isang manggagawang na-diagnose na may COVID-
19 na walang sintomas kung 10 araw na ang lumipas mula noong petsa 
ng unang nagpositibong pagsusuri sa COVID-19. 
• Humingi   ng   medikal   na   atensyon   kung   lumubha   ang   kanyang   mga 
sintomas,  kasama  na  ang  tuluy-tuloy  na  pananakit  o  presyon  sa  dibdib, 
pagkalito,   o   pagiging   asul   ng   labi   o   mukha.   Ang   mga   update   at 
karagdagang mga detalye ay makukuha sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 segundo 
(o paggamit ng hand sanitizer na may hindi bababa sa 60% ethanol (mas 
mainam) o 70% isopropanol (kung hindi magagamit ng mga batang 
walang patnubay ang produkto) kapag hindi makakapaghugas ng 
kamay ang mga manggagawa, alinsunod sa Mga patnubay ng CDC). 
----------------Page (6) Break----------------
                                                                    
• Ang kahalagahan ng pisikal na pagdistansiya, sa oras ng trabaho at sa 
labas ng oras ng trabaho (tingnan ang seksyon ng Pisikal na Pagdistansiya 
sa ibaba). 
• Wastong paggamit ng mga takip sa mukha, kabilang ang: 
o Hindi pinoprotektahan ng mga takip sa mukha ang may suot at hindi 
personal protective equipment (PPE) ang mga ito. 
o Makakatulong ang mga takip sa mukha na protektahan ang mga 
taong malapit sa may suot, ngunit hindi pinapalitan nito ang 
pangangailangan para sa pisikal na pagdistansiya at madalas na 
paghuhugas ng kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng mga 
takip sa mukha. 
o Iwasang humawak sa mga mata, ilong, at bibig. 
o Ang mga takip ng mukha ay hindi dapat ibahagi at dapat hugasan at 
itapon pagkatapos ng bawat shift. 
• Impormasyong nasa Patnubay ng CDPH para sa Paggamit ng mga Takip 
sa Mukha, na ipinag-uutos ang mga sitwasyon kung saan dapat magsuot 
ng mga takip sa mukha at ang mga pagbubukod, pati na rin ang 
anumang patakaran, panuntunan sa trabaho, at kasanayang ipinatupad 
ng employer upang matiyak ang paggamit ng mga takip sa mukha. 
Kasama rin dapat sa pagsasanay ang mga patakaran ng employer 
tungkol sa kung paano pangangasiwaan ang mga taong nakabukod sa 
pagsusuot ng takip sa mukha. 
• Tiyaking maayos na sinanay sa mga patakaran sa pag-iwas sa COVID-19 
at may kinakailangang supply at PPE ang hiwalay na kontratista at 
pansamantala o nakakontratang manggagawa sa pasilidad. Maagang 
pag-usapan ang mga responsibilidad na ito kasama ng mga 
organisasyong nagbibigay ng mga pansamantala at/o nakakontratang 
manggagawa. 
• Impormasyon tungkol sa mga benepisyo sa bayad na pagliban sa 
trabaho na maaaring kwalipikadong matanggap ng manggagawa 
para gawing mas magaan sa bulsa ang pananatili sa bahay. Tingnan 
ang karagdagang impormasyon tungkol sa mga programa ng 
pamahalaan na sumusuporta sa pagliban kapag may sakit at 
kabayaran ng manggagawa para sa COVID-19, kasama na ang mga 
karapatan ng mga manggagawa na lumiban kapag may sakit sa ilalim 
ng Batas sa Tugon sa Coronavirus ng  Pamilya Muna at mga karapatan 
----------------Page (7) Break----------------
                                                                    
ng mga manggagawa sa mga benepisyo ng kabayaran ng mga 
manggagawa at pagpapalagay ng kaugnayan sa trabaho ng COVID-
19 alinsunod sa  Ehekutibong Kautusan ng Gobernador N-62-20 habang 
may bisa ang Order na iyon. 
 
Mga Indibidwal na Hakbang sa Pagkontrol 
at Pag-screen 
• Magbigay ng mga screening sa temperatura at/o sintomas para sa lahat 
ng mga manggagawa, nagtitinda, kontratista, at mga miyembro ng 
publiko kapag pumapasok sa establisimiento. Tiyaking iniiwasan ng 
screener ng temperatura/sintomas ang malapit na pakikipag-ugnay sa 
mga tauhan at panauhin hangga't maaari.  
• Kung hinihiling ang mga manggagawa na mag-screen sa sarili sa bahay, 
na isang angkop na alternatibo sa pagbibigay nito sa establisimiento, 
tiyakin na ang screening ay isinagawa bago umalis ang manggagawa sa 
bahay para sa kanilang shift at sumusunod sa Mga alituntunin ng CDC, 
tulad ng inilarawan sa seksyon ng Mga Paksa para sa Pagsasanay sa 
Manggagawa sa itaas. Ang pag-screen sa sarili na ito ay hindi nalalapat 
sa mga miyembro ng publiko na dapat na mai-screen bago pumasok sa 
pasilidad. 
• Hikayatin ang mga manggagawa at miyembro ng publiko na may sakit o 
nagpapakita ng mga sintomas ng COVID-19 na manatili o bumalik sa 
bahay. 
• Dapat ibigay ng mga employer sa mga manggagawa ang lahat ng 
kinakailangang kagamitan sa proteksyon, kabilang ang proteksyon sa 
mata at guwantes kung kinakailangan. 
• Dapat pag-isipan ng mga employer kung saan maaaring kapaki-
pakinabang ang paggamit ng disposable glove upang suportahan ang 
madalas na paghuhugas ng kamay o paggamit ng hand sanitizer; 
kabilang sa mga halimbawa ang mga manggagawang nagi-screen ng 
iba para sa mga sintomas o nangangasiwa ng mga bagay na madalas 
hawakan. Ang mga manggagawa ay dapat magsuot ng guwantes 
kapag hahawak ng mga bagay na kontaminado ng mga likido sa 
katawan. 
• Kailangang gumawa ng mga makatwirang hakbang ang mga employer, 
kasama ang pagpaskil ng karatula sa mga madiskarte at kitang-kita na 
lokasyon, upang ipaalala sa publiko na dapat silang gumamit ng mga 
takip sa mukha at magsanay ng pisikal na pagdistansya, at dapat na 
madalas na hugasan ang kanilang mga kamay ng sabon nang hindi 
bababa sa 20 segundo, gumamit ng hand sanitizer, at huwag hawakan 
----------------Page (8) Break----------------
                                                                    
ang kanilang mukha. Ang mga employer ay dapat gumawa ng 
karagdagang mga hakbang, halimbawa sa kanilang website o 
promosyonal na mga materyales, upang ipaalam sa publiko ang mga 
hakbang na ito ng pag-iwas sa COVID-19 bago ang pagpaplano ng isang 
pagbisita. 
• Paalalahanan nang maaga ang mga bisita na magdala ng takip sa 
mukha at magbigay ng ganito sa sinumang darating nang walang suot na 
ganito, kung posible.  
 
Mga Protokol sa Paglilinis at Pagdis-impekta 
• Magsagawa ng masusing paglilinis sa mga matataong lugar ng tulad ng 
mga lobby, lugar ng paghihintay, silid-pahingahan, at mga lugar ng 
pasuka at labasan kabilang ang mga hagdan, hawakan ng escalator, at 
mga pindutan sa elevator. Madalas na disimpektahin ang karaniwang 
ginagamit na mga ibabaw kasama ang mga counter, mga credit card 
machine, mga terminal ng club, mga touchscreen, mga armrest, banyo, 
mga kagamitan sa paghuhugas ng kamay, mga hawakan ng pinto at 
mga kandado, mga susi ng sasakyan, at mga sasakyan na ipinapakita 
(mga manibela, mga hawakan ng pinto, mga kontrol sa pag-aayos ng 
upuan, radyo, atbp.). 
• Iwasan ang pagbabahagi ng mga telepono, tablet, kagamitan sa opisina, 
o mga gamit hangga’t maaari. Huwag kailanman magbahaginan ng PPE. 
• Regular na linisin at disimpektahin ang kagamitan at kasangkapan na 
dapat na ibinahagi sa pagitan ng mga shift o sa pagitan ng mga 
gumagamit, alinman ang mas madalas, kabilang ang ngunit hindi limitado 
sa mga pinagtatrabahuhang ibabaw, mga susi, mga chip, mga hawakan 
ng gaming na mesa at upuan, dice at tile, mga baraha (kung hindi 
itinapon pagkatapos gamitin), mga elektronikong form ng paglalaro ng 
libro, mga touchscreen, orasan, kagamitan sa paglilinis, at mga kontrol sa 
nakahimpil at mobile na kagamitan. 
• Maglaan ng oras upang maisagawa ng mga manggagawa ang mga 
kasanayan sa paglilinis sa panahon ng kanilang shift. Ang mga gawain sa 
paglilinis ay dapat italaga sa oras ng pagtrabaho bilang bahagi ng mga 
tungkulin sa trabaho ng manggagawa. 
• Maglagay ng wastong mga produkto sa kalinisan ang mga terminal, mga 
desk, at mga counter sa tulong, kabilang ang mga hand sanitizer at mga 
panglinis na pamunas, at magbigay ng mga personal na sanitizer ng 
kamay sa lahat ng mga kawani na direktang tumutulong sa mga 
kustomer. 
• Tiyaking patuloy ang pagtakbo ng mga pasilidad ng sanitasyon at may 
----------------Page (9) Break----------------
                                                                    
stock ang mga ito sa lahat ng oras at magbigay ng karagdagang sabon, 
paper na tuwalya, at hand sanitizer kung kinakailangan. 
• Ilaan ang mga pangangailangan upang maitaguyod ang personal na 
kalinisan ng mga manggagawa. 
• Kasama dito ang mga tisyu, mga di-hinahawakang basurahan, mga 
sabon, sapat na oras para sa paghuhugas ng kamay, mga sanitizer na 
gawa sa alkohol, mga disinfectant, at mga disposable na tuwalya. 
• Kapag pumipili ng kemikal na pagdisinpekta, ang mga establisimyento ay 
dapat gumamit ng aprubadong  mga produkto laban sa COVID-19 sa 
Ahensiya ng Proteksyon sa Kapaligiran o Evironmental Protection Agency 
(EPA)-naaprubahan na listahan at sundin ang alituntunin sa produkto. 
Gumamit ng tatak ng pagdisnpekta upang maging epektibo laban sa 
umuusbong na  viral pathogens, nahalong solusyon ng bleach sa 
sambahayan (5 kutsara kada galon ng tubig), o solusyon ng alkohol na 
may 70% na alkohol na nararapat sa ibabaw. Magbigay ng pagsasanay 
sa mga manggagawa na pinsala ng kemikal, direksyon ng tagagwa, 
kinakailangan sa bentilasyon, at kinakailangan ng Cal/OSHA  para sa 
ligtas na paggamit. Ang mga manggagawa at boluntaryo na gumagamit 
ng paglinis at pagdisinpekta ay dapat magsuot ng gloves o ibang 
kagamitan sa pagprotekta na kinakailangan base sa alituntuninn ng 
produkto. Sundin ang pamamaraan ng libre-sa-asthma na paglilinis na 
rekomendado ng Deparatamento ng Pampublikong Kalusugan ng  
California at siguraduhin ang tamang bentilasyon. 
• Upang mabawasan ang panganib ng pagkakaroon ng sakit na 
Legionnaires’ at iba pang sakit na nauugnay sa tubig, magsagawa ng 
mga hakbang upang matiyak na ligtas na gamitin ang lahat ng sistema at 
feature ng tubig pagkatapos ng matagal na pagsasara ng pasilidad. 
• Magbigay ng mga dispenser ng sanitizer ng kamay (hindi hinahawakan 
hangga't maaari) sa buong lugar ng pagtanggap, mga lobby, gaming na 
mga mesa, mga pasukan ng restawran, mga espasyo ng pagpupulong at 
kombensyon, mga lobby ng elevator, mga silid-pahingahan, mga 
lokasyon ng orasan, mga hawla (kapwa panloob at panlabas) mga 
showroom, mga lobby, at mga lugar ng serbisyo, para magamit ng mga 
kustomer at manggagawa. 
• Ayusin o baguhin ang mesa o oras ng pagpapatakbo ng machine upang 
magbigay ng sapat na oras para sa regular na masusing paglilinis. 
• Maglagay at hikayatin ang paggamit ng mga credit card at mga hands-
free na aparato, kung maaari, kabilang ang mga ilaw na may sensor sa 
paggalaw, mga sistema ng pagbabayad na walang kontak, 
awtomatikong mga dispenser ng sabon at papel ng tuwalya, at mga 
sistema ng timecard. 
----------------Page (10) Break----------------
                                                                    
• Suriin ang mga paghahatid at gawin ang lahat ng kinakailangan at 
magagawa na mga hakbang sa pagdidis-impekta kapag tumatanggap 
ng mga kalakal. 
• Kung posible, huwag maglinis ng mga sahig sa pamamagitan ng 
pagwawalis o iba pang pamamaraang maaaring magpakalat ng mga 
pathogen sa hangin. Gumamit ng vacuum na may HEPA filter hangga't 
maaari. 
• Isaalang-alang ang pag-install ng mabibitbit na de-kalidad na mga 
panglinis ng hangin, pag-upgrade ng mga filter ng hangin ng gusali sa 
pinakamataas na kahusayan hangga’t maaari, at paggawa ng iba pang 
mga pagbabago upang madagdagan ang dami ng hangin mula sa 
labas at bentilasyon sa mga tanggapan at iba pang mga espasyo.                                                
----------------Page (11) Break----------------
                                                                    
 
Mga Patnubay sa Pisikal na Pagdistansiya 
• Magpatupad ng mga hakbang upang matiyak ang physical distancing 
na may hindi bababa sa anim na talampakan na pagitan sa mga 
manggagawa at customer. Maaari itong magsama ng paggamit ng mga 
pisikal na partisyon o nakikitang mga gabay (hal., mga tanda sa sahig, 
may kulay na tape, o mga palatandaan upang ipahiwatig kung saan 
dapat tumayo ang mga manggagawa at/o mga customer) at dapat 
gamitin kung saan man pumipila ang mga bisita o nagtitipon kasama ang 
mga check-stand at terminal, banyo, lobby ng elevator, stand ng host at 
mga lugar sa paghihintay, himpilan at pickup ng kotse, atbp. 
• Gumawa ng mga hakbang kung saan hindi mapapanatili ang pisikal na 
pagdistansya upang mabawasan ang pagkakalantad sa pagitan ng mga 
kahera o iba pang mga manggagawa at mga customer, tulad ng 
Plexiglas o iba pang hindi matatagusang mga hadlang.  
• Isaalang-alang ang pag-alok sa mga manggagawa na humiling ng mga 
binagong opsyon sa tungkulin na bawasan ang kanilang pakikipag-ugnay 
sa mga customer at iba pang mga manggagawa (hal., pamamahala ng 
imbentaryo sa halip na nagtatrabaho bilang isang dealer, server, kahera o 
pamamahala ng mga pangangailangang pang-administratibo sa 
pamamagitan ng pagtawag at pagsagot ng telepono). 
• Ipakita ang karatula sa mga pasukan, counter ng hawla, banyo, ATM 
machine, istasyon ng pagtubos ng tiket, gaming table, atbp. upang 
paalalahanan ang mga customer ng pisikal na pagdistansya, tamang 
paggamit ng mga takip sa mukha at kahalagahan ng kalinisan ng kamay 
sa bawat pagkakataon. 
• Ayusin ang mga pagpupulong upang matiyak ang pisikal na distansya at 
gumamit ng mas maliit na indibidwal na pagpupulong sa mga pasilidad 
upang mapanatili ang mga patnubay sa pisikal na pagdistansya. 
• Bawasan ang kapasidad para sa mga silid ng pagpupulong upang 
mapanatili ang hindi bababa sa anim na talampakan ng pisikal na 
distansya sa pagitan ng mga manggagawa. 
• Isara ang mga breakroom, gumamit ng mga hadlang, o dagdagan ang 
distansya sa pagitan ng mga mesa/upuan upang mapaghiwa-hiwalay 
ang mga manggagawa at pigilan ang pagtitipon sa mga break. Kung 
maaari, lumikha ng mga panlabas na lugar na pahingahan na may mga 
takip ng lilim at pag-upo na nagsisiguro ng pisikal na pagdistansya. 
• Muling ayusin ang mga espasyo ng opisina, mga mesa ng paglalaro, mga 
hawla ng kahera, mga silid ng pagpupulong, atbp upang matiyak na 
pinapayagan ang mga lugar ng trabaho sa loob ng anim na talampakan 
----------------Page (12) Break----------------
                                                                    
sa pagitan ng mga manggagawa at panauhin. 
• Maglagay ng karagdagang mga limitasyon sa bilang ng mga 
manggagawa sa mga nakapaloob na lugar tulad ng mga silid ng suplay, 
upang matiyak ang hindi bababa sa anim na talampakan ng 
paghihiwalay upang limitahan ang pagpapasa ng virus. 
• Isalit-salit ang mga break ng manggagawa, alinsunod sa mga regulasyon 
sa sahod at oras, upang mapanatili ang mga protokol sa pisikal na 
pagdistansiya. 
• Isara ang mga lugar ng self-service sa kape, tubig, at mga meryenda, 
maliban kung ang mga bisita at manggagawa ay may kakayahang 
magpalabas nang walang pisikal na pagpindot. 
• Magbigay ng solo, malinaw na itinalagang pasukan at hiwalay na labasan 
upang makatulong na mapanatili ang pisikal na pagdistansya, hangga’t 
maaari. 
 
Karagdagang Patnubay para sa Pakikipag-
ugnay sa mga Miyembro ng Publiko 
• Maglagay ng mga istasyon ng sanitizing ng kamay sa lahat ng mga 
matataong lugar at iba pang mga lugar kung saan nagaganap ang 
pagpila at paghawak ng mga chip, kard, pera, tiket, atbp kabilang ngunit 
hindi limitado sa, mga machine ng bangko, gaming table, ATM machine, 
machine sa pagtubos ng tiket, mga hawla ng kahera, mga bintana ng 
pagtaya, banyo, atbp. Ang mga istasyon ng sanitizing ay dapat na 
subaybayan at panatilihin kung kinakailangan. 
• Kapag ang mga miyembro ng pampubliko at manggagawa ay 
nagpapasa-pasa ng mga bagay sa loob ng mahabang panahon (tulad 
ng mga kard o chip), tiyakin ang madalas na paggamit ng hand sanitizer 
at paalalahanan ang mga miyembro ng publiko (gamit ang mga 
palatandaan at/o pasalita) na huwag hawakan ang kanilang mata, ilong, 
at bibig. Isaalang-alang ang pagbibigay ng mga pwedeng itapon na 
guwantes sa bawat mesa para magamit ng mga miyembro ng publiko. 
Magbigay ng isang paraan ng pagtatapon sa bawat lokasyon kung saan 
ang mga guwantes o iba pang mga materyales ay ibinigay. 
• Magbigay ng oras sa pagitan ng mga pag-iikot ng dealer upang payagan 
ang masusing paghuhugas ng kamay. 
• Para sa mga laro ng card kung saan hinawakan ng mga manlalaro ang 
mga kard, sa bawat pag-ikot ng dealer, ang mga kard na nilalaro ay 
dapat itapon, i-sanitize, o itago mula sa pag-ikot nang hindi bababa sa 7 
na araw, kung saan ang tagal ng oras ang sapat na mahaba upang 
----------------Page (13) Break----------------
                                                                    
matiyak na walang nananatiling kontaminasyon (batay sa 
pinakamahusay na makukuhang impormasyon). Para sa mga laro ng card 
kung saan ang mga manlalaro ay hindi humahawak sa mga kard, 
pagkatapos ng isang panahon na hindi hihigit sa 8 oras, ang mga kard na 
nilalaro ay dapat itapon, i-disimpekta, i-sanitize, o itago sa pag-ikot nang 
hindi bababa sa 7 na araw. Ang dealer ay dapat gumamit ng hand 
sanitizer bago simulan ang paglaro sa bawat mesa ng card at kaagad sa 
pagtatapos ng pag-ikot ng mesa. 
• Ang lahat ng mga chip ay dapat hugasan at i-disimpekta bago ang 
sirkulasyon. Ang mga chip ay dapat alisin sa serbisyo at palitan ng malilinis 
na chip sa bawat pag-ikot ng dealer. 
• Alisin ang mga mesa, upuan, machine, mga gaming table, atbp. mula sa 
mga lugar ng panauhin upang ang anim na talampakan ng pisikal na 
distansya ay maaaring mapanatili para sa mga customer at 
manggagawa hangga't maaari. Kung hindi mailipat ang mga nasabing 
gamit, gumamit ng nakikitang gabay upang ipakita na hindi magagamit 
ang mga ito o mag-install ang Plexiglas o iba pang mga uri ng hindi 
matagusang mga pisikal na hadlang upang mabawasan ang 
pagkakalantad sa pagitan ng mga customer. 
• Bawasan ang bilang ng mga nag-ookupa sa mga mesa ng paglalaro 
upang ang mga bisita ay nagdagdag ng pisikal na distansya. Mag-install 
ang hindi matagusang mga hadlang kung magagawa. Itigil ang 
panonood ng hindi manlalaro na nagdaragdag ng pagkakataon ng mga 
panauhin na sumira sa pisikal na distansya ng anim na talampakan. 
• Itigil ang serbisyo sa pagkain sa mga mesa ng gaming. Ang mga kawani 
ay dapat kumuha at maghatid ng mga order ng inumin sa mga customer 
upang limitahan ang bilang ng mga taong gumagalaw sa ibinahaging 
espasyo. Kapag naghahain ng mga inumin sa mga mesa na may mga 
panauhin mula sa iba't ibang mga sambahayan, ang pagbibigay ng mga 
inumin sa pwedeng itapon, may takip na mga lalagyan ang 
inirerekumenda. 
• Para sa mga pasilidad ng karerahan at mga pasilidad sa pagtataya nang 
malayuan na may mga bintana ng pagtaya, lubos na inirerekomenda 
ang pagsasara ng mga bintana ng pagtaya upang payagan ang anim 
na talampakan ng paghihiwalay. Isaalang-alang ang pagbubukas ng 
mga karagdagang lokasyon sa mga alternatibong lugar upang 
madagdagan ang pisikal na distansya at kasama ang mga pisikal na hindi 
matatagusang mga hadlang, kung posible. Magbigay ng mga istasyon ng 
sanitasyon sa mga alternatibong lugar. 
• Ang karerahan at mga lugar ng upuan sa mga pasilidad sa pagtataya 
nang malayuang lugar ay dapat na muling ayusin at ipatupad ang 
pagsasara ng mga seksyon batay sa mga kinakailangang pisikal na 
----------------Page (14) Break----------------
                                                                    
pagdistansya kasama ang pag-install ng mga hadlang kung 
kinakailangan. 
• Magbigay ng mga mapagkukunan upang maisulong ang personal na 
kalinisan ng mga miyembro ng publiko. Kasama dito ang mga tisyu, 
walang-hawak na mga basurahan, mga sabon sa kamay, sapat na mga 
lokasyon para sa paghugas ng kamay, mga sanitizer na nakabatay sa 
alkohol, mga pangdisimpekta, at mga pwedeng itapong tuwalya. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
 
 
1 Karagdagang mga pangangailangn ay dapat isaalang-alang para sa mahinang 
populasyon. Ang mga lugar ng pagsamba ay kailangan sumunod sa lahat ng  Cal/OSHA na 
pamatayan at kailangan nakahanda na sumunod sa gabay na ito ay pati na rin ang gabay 
mula sa Sentro ng Pagkontrol o Pag-iwas sa Sakit o Centers for Disease Control and 
Prevention (CDC) at ang Departamento ng Pampublikong Pangkalusugan ng California o 
California  Department of Public Health (CDPH). Bukod dito, ang lugar na pagsamba ay 
kailangan nakahanda na baguhin ang kanilang pamamahala sa binago na gabay 
 
 
 
----------------Page (15) Break----------------
