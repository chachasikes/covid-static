---
PDFFormatVersion: 1.7
IsAcroFormPresent: false
IsXFAPresent: false
Title: Hair Salons and Barbershops Guidance
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20201110104213-08'00'
ModDate: D:20201110124723-08'00'
date_created: Tue Nov 10 2020 10:42:00 GMT-0800
date_modified: Tue Nov 10 2020 10:42:00 GMT-0800
---
 
  
 
 
 
 
 
 
 
 
COVID-19 
ԳՈՐԾԱՐԱՐ 
ՈՒՂԵՑՈՒՅՑ՝ 
Կանանց եւ 
տղամարդկանց 
վարսավիրա-նոցներ 
 
 
Հոկտեմբերի 20, 2020թ. 
 
Այս ուղեցույցը նախատեսված է նահանգի 
տարածքում բացվող բոլոր ոլորտների եւ 
գործունեության տեսակների համար: 
Այնուամենայնիվ, հնարավոր է, որ տեղական 
բուժաշխատողները կիրառեն ավելի խիստ 
կանոններ՝ պայմանավորված տեղական 
համաճարակաբանական իրավիճակով, ուստի 
գործատուները պետք է հաստատեն նաեւ նոր 
բացվող աշխատատեղերի 
համապատասխանությունը տեղական 
քաղաքականություններին։ 
----------------Page (0) Break----------------
 
ԱԿՆԱՐԿ 
2020 թվականի մարտի 19-ին, Հանրային առողջապահության նահանգային տեսուչը եւ 
Կալիֆորնիայի Հանրային առողջապահության դեպարտամենտի տնօրենը հրաման են 
արձակել, որով պահանջվում է, որ կալիֆորնիացիների մեծ մասը մնա տանը՝ բնակչության 
շրջանում COVID-19-ի տարածումը խաթարելու նպատակով: 
COVID-19-ի ազդեցությունը կալիֆորնիացիների առողջության վրա դեռեւս լիովին հայտնի չէ։ 
Նշված հիվանդությունը կարող է շատ թեթեւից (որոշ մարդիկ ախտանիշ չունեն) վերածվել 
մահվան հանգեցնող ծանր հիվանդության: Որոշ խմբեր, ներառյալ 65 եւ ավելի բարձր 
տարիքի մարդիկ, եւ նրանք, ում մոտ առկա են բժշկական այնպիսի լուրջ խնդիրներ, 
ինչպիսիք են սրտի կամ թոքերի հիվանդությունը կամ շաքարախտը, հոսպիտալացման եւ 
լուրջ բարդացումների ավելի մեծ վտանգի տակ են: Հիվանդության փոխանցումն առավել 
հավանական է այն ժամանակ է, երբ մարդիկ գտնվում են վարակված անձի հետ սերտ շփման 
մեջ կամ վատ օդափոխվող տարածքում, նույնիսկ, եթե այդ մարդը չունի կամ դեռեւս չի 
արտահայտել որեւէ ախտանիշ։ 
Արդյունաբերության կամ մասնագիտական խմբերի կողմից` ներառյալ կրիտիկական 
ենթակառուցվածքների աշխատողների շրջանակը, COVID-19-ի քանակի եւ տեմպերի 
վերաբերյալ ճշգրիտ տեղեկություններ առայժմ հասանելի չեն: Մի շարք աշխատատեղերում 
բազմաթիվ բռնկումներ են եղել, ինչը ցույց է տալիս, որ աշխատողները COVID-19 վարակ 
ձեռք բերելու կամ փոխանցելու վտանգի տակ են: Այսպիսի աշխատատեղերի օրինակներից 
են հիվանդանոցները, երկարաժամկետ խնամքի հաստատությունները, բանտերը, սննդի 
արտադրությունը, պահեստները, մսի վերամշակման գործարանները, ռեստորանները եւ 
մթերային խանութները: 
Քանի որ տանը մնալու որոշումները փոփոխված են, անհրաժեշտ է ձեռնարկել բոլոր 
հնարավոր քայլերը աշխատողների եւ հասարակության անվտանգության ապահովման 
ուղղությամբ: 
Կանխարգելման հիմնական պրակտիկան ներառում է՝ 
✓ ֆիզիկական հեռավորություն առավելագույն հնարավոր չափով, 
✓ աշխատողների (որտեղ շնչառական օրգանների պաշտպանություն չի պահանջվում)  
հաճախորդների/գնորդների կողմից դեմքի ծածկոցների կիրառում, եւ 
✓ ձեռքերի հաճախակի լվացում եւ կանոնավոր մաքրում եւ ախտահանում, 
✓ աշխատողների վերապատրաստում COVID-19 կանխարգելման պլանի այս եւ այլ տարրերի 
վերաբերյալ։  
Բացի այդ, շատ կարեւոր է աշխատավայրերում հիվանդության նոր դեպքերի հայտնաբերման 
ուղղությամբ համապատասխան գործընթացների իրականացումը եւ 
դրանց հաստատման դեպքում, առողջապահական մարմինների հետ համատեղ, արագ 
միջամտությունը` վարակի տարածումը դադարեցնելու համար: 
  
----------------Page (1) Break----------------
 
ՆՊԱՏԱԿ 
Այս փաստաթուղթը կանանց եւ տղամարդկանց վարսավիրանոցների համար տրամադրում 
է ուղեցույց՝ աշխատողների եւ հաճախորդների համար անվտանգ, մաքուր միջավայր 
ապահովելու նպատակով: Կանանց եւ տղամարդկանց վարսավիրանոցները բաց են բոլոր 
մակարդակներում, եւ պետք է հետեւեն տվյալ ուղեցույցին։ 
Կանանց կամ տղամարդկանց վարսավիրանոցների սեփականատերերը կամ 
պատասխանատուները պետք է ընդունեն, որ վարձակալները պետք է վերսկսեն 
գործունեությունը միայն այն ժամանակ, երբ պատրաստ եւ ի վիճակի լինեն իրականացնել 
անվտանգության անհրաժեշտ միջոցառումներ՝ իրենց եւ հաճախորդների 
անվտանգությունն ապահովելու համար: Վարչաշրջանի մակարդակի կարգավիճակի մասին 
վերջին տեղեկությունների համար՝ այցելե՛ք Blueprint ավելի անվտանգ տնտեսության 
համար։ Խնդրում ենք նկատի ունենալ, որ առողջապահության տեղամասային 
բաժանմունքները կարող են ունենալ ավելի խիստ չափանիշներ եւ աշխատավայրի 
վերացման տարբեր պահանջներ։ Գտե՛ք տեղեկատվությունը ձեր վարչաշրջանի 
վերաբերյալ։ 
Այս ուղեցույցը նախատեսված չէ չեղարկելու կամ ուժը կորցրած ճանաչելու աշխատողի 
օրենքով, կանոնակարգերով կամ համատեղ սահմանված որեւէ իրավունք, եւ չի 
հանդիսանում սպառիչ, քանի որ այն չի ներառում առողջության վերաբերյալ վարչաշրջանի 
հրամաններ, չի հանդիսանում գոյություն ունեցող անվտանգության եւ առողջությանն 
առնչվող կարգավորող պահանջների փոխարինող, ինչպես օրինակ՝ Cal/OSHA-ն կամ 
Կալիֆորնիայի Վարսահարդարության եւ կոսմետոլոգիայի խորհրդը։1  Շարունակել մնալ 
իրազեկ հանրային առողջության պահպանման ուղեցույցում եւ նահանգային/տեղական 
հրամաններում փոփոխությունների վերաբերյալ, քանի որ COVID-19-ի հետ կապված 
իրավիճակը շարունակվում է։ Cal/OSHA-ն պարունակում է ավելի համալիր ուղեցույց իրենց 
Cal/OSHA Ընդհանուր ուղենիշներում՝ աշխատողներին COVID-19-ից պահպանելու 
վերաբերյալ վեբ կայքում։ Բիզնեսների եւ գործատուների համար նախատեսված իրենց 
ուղեցույցում, CDC-ը լրացուցիչ պահանջներ է ներկայացնում։ 
Դեմքի ծածկոցների օգտագործման պահանջը 
Հունիսի 18-ին, CDPH-ը հրապարակեց Դեմքի ծածկոցների կիրառման վերաբերյալ 
ուղեցույց, որը լայնորեն պահանջում է դեմքի ծածկոցների օգտագործում ինչպես 
հասարակության անդամների, այնպես էլ աշխատողների համար` բոլոր հասարակական եւ 
աշխատանքային վայրերում, որտեղ առկա է ազդեցության բարձր ռիսկ։ Ուղեցույց-ում 
կարող եք գտնել ամբողջական տեղեկատվությունը, ներառյալ բոլոր պահանջներն ու այս 
կանոններում արված բացառությունները։  
CDPH-ի ուղեցույցը Դեմքի ծածկոցների կիրառման վերաբերյալ ենթակա է լրացուցիչ 
թարմացումների՝ հիմք ընդունելով COVID-19 վարակի փոխանցման ընթացիկ գիտական 
ըմբռնումը: Ցանկացած վերանայման վերաբերյալ տեղեկատվության համար խնդրում ենք 
այցելել CDPH կայքը։ 
 
 
----------------Page (2) Break----------------
 
Աշխատավայրին բնորոշ պլան 
• Յուրաքանչյուր վայրում ստեղծել գրավոր, աշխատավայրին բնորոշ COVID-19-ի 
կանխարգելման պլան, իրականացնել բոլոր աշխատանքային ոլորտների եւ բոլոր 
աշխատանքային առաջադրանքների ռիսկերի համապարփակ գնահատում, եւ 
յուրաքանչյուր վայրում նշանակել անձ այս պլանն իրականացնելու համար։ 
• Ներառել CDPH-ի դեմքի ծածկոցների վերաբերյալ ուղեցույցն աշխատավայրին 
հատուկ պլանում եւ ընդգրկել բացառություններ գործարկելու 
քաղաքականություն։ 
• Պարզել տեղական առողջապահական վարչության կոնտակտային տվյալներ, 
որտեղ գտնվում է աշխատողների կամ հաճախորդների շրջանում COVID-19-ի 
բռնկումների վերաբերյալ տվյալների հաղորդակցման օբյեկտը։ 
• Վերապատրաստել եւ հաղորդակցել աշխատողների եւ աշխատողների 
ներկայացուցիչների հետ պլանի վերաբերյալ, եւ այն հասանելի դարձնել 
աշխատողներին եւ նրանց ներկայացուցիչներին: 
• Պարբերաբար գնահատել հաստատության տարածքի համապատասխանությունը 
պլանին եւ փաստաթղթին, եւ շտկել հայտնաբերված թերությունները։ 
• Ուսումնասիրել COVID-19-ով պայմանավորված ցանկացած հիվանդություն, եւ 
որոշել, թե արդյոք աշխատանքին առնչվող գործոնները կարող էին նպաստել 
վարակման ռիսկին: Անհրաժեշտության դեպքում թարմացնել պլանը` հետագա 
դեպքերը կանխելու նպատակով։ 
• CDPH ուղենիշների  եւ առողջապահության տեղական բաժանմունքի 
հրամանների կամ կարգադրությունների համաձայն, իրականացնել անհրաժեշտ 
գործընթացներն ու ընթացակարգերը, երբ աշխատավայրում տեղի է ունենում 
բռնկում։ 
• Պարզել վարակակիր աշխատողի սերտ շփման շրջանակը (վեց ոտնաչափ 
հեռավորությամբ 15 կամ ավելի րոպեների ընթացքում) եւ ձեռնարկել քայլեր 
մեկուսացնելու COVID-19 դրական ախտորոշումով աշխատողին(ներին) եւ սերտ 
շփման շրջանակի անձանց։ 
• Գործատուները պարտավորվում են գրավոր ծանուցել բոլոր աշխատողներին, 
ինչպես նաեւ  ենթակապալառու աշխատողների գործատուներին, որոնք կարող 
են ենթակա լինել COVID-19-ով վարակվելու ռիսկին, եւ աշխատավայրում 
հիվանդության օջախի բռնկումների մասին իրազեկել տեղական 
պոլիկլինիկային: AB 685  Օրինագծի ներքո գործատուի պարտականությունների 
վերաբերյալ լրացուցիչ տեղեկություններ ստանալու համար (Գլուխ 84, 2020 
կանոնակարգ) տե՛ս Cal/OSHA-ի կողմից Ուժեղացված հարկադիր կատարման եւ 
գործատուի հաշվետվությունների ներկայացման պահանջներ եւ CDPH 
Գործատուի հարցերը AB 685 վերաբերյալ: 
• Հետեւել ստորեւ բերված ուղենիշներին։ Այս պահանջի չկատարումը կարող է 
հանգեցնել աշխատավայրում հիվանդությունների առաջացմանն, որոնք էլ 
կարող են հանգեցնել գործողությունների ժամանակավոր դադարեցման կամ 
սահմանափակման։ 
----------------Page (3) Break----------------
 
Թեմաներ աշխատողի վերապատրաստման 
համար 
• Տեղեկատվություն COVID-19-ի տարածումը կանխելու վերաբերյալան, ինչպես 
նաեւ այն մարդկանց մասին, ովքեր ծանր հիվանդության կամ մահվան ավելի 
բարձր ռիսկի են ենթարկվում: 
• Ինքնազննում տանը, ներառյալ մարմնի ջերմաստիճանի եւ/կամ ախտանիշների 
ստուգում՝ օգտագործելով CDC ուղենիշները։ 
• Աշխատանքի չգալու կարեւորությունը՝ 
o եթե աշխատողն ունի COVID-19-ի ախտանիշներ, ինչպես նկարագրված է 
CDC-ի կողմից, օրինակ՝ ջերմություն կամ սարսուռ, հազ, հեւոց կամ դժվար 
շնչառություն, հոգնածություն, մկանային կամ մարմնի ցավեր, գլխացավ, 
համի կամ հոտի կորուստ, կոկորդի ցավ, քթի փակվածություն կամ 
արտադրություն, սրտխառնոց, փսխում կամ լուծ, ԿԱՄ 
o եթե աշխատողի մոտ աշխտորոշվել է COVID-19 եւ վերջինս դեռ դուրս չի 
եկել մեկուսացումից, ԿԱՄ  
o եթե վերջին 14 օրվա ընթացքում աշխատողը շփում է ունեցել մեկի հետ, ում 
մոտ ախտորոշվել է COVID-19, եւ որը համարվում է պոտենցիալ վարակիչ 
(այսինքն՝ դեռ մեկուսացման մեջ է)։ 
• Աշխատանքի վերադառնալուց հետո աշխատողը ստանում է COVID-19 
ախտորոշումը, միայն CDPH-ի կողմից մշակված աշխատանքի վերադառնալու 
կամ սովորելու վերաբերյալ COVID-19 ախտորոշումից հետո ուղեցույցի  
պայմաններին համապատասխանելու դեպքում: 
• Դիմել բժշկական օգնության, եթե նրանց ախտանիշները դառնում են ծանր, 
ներառյալ կայուն ցավ կամ ճնշման զգացում կրծքավանդակում, շփոթմունք կամ 
կապտավուն շրթունքներ կամ դեմք։ Թարմացումները եւ հետագա 
մանրամասները հասանելի են CDC կայքում։ 
• Օճառով եւ ջրով ձեռքի հաճախակի լվացման կարեւորությունը, ներառյալ լվանալ 
օճառով 20 վարկյան (կամ առնվազն 60% էթանոլ (նախընտրելի) կամ 70% 
իզոպրոպանոլ (եթե ապրանքը պահվում առանց հսկողության երեխաների 
համար ոչ հասանելի տեղում) պարունակող ձեռքի ախտահանող միջոցի 
օգտագործումը, երբ աշխատողները չեն կարող հասնել լվացարան կամ ձեռքի 
լվացման վայր, ըստ CDC ուղենիշների)։ Երբեք չօգտագործել մեթանոլ 
պարունակող ձեռքի ախտահանիչներ դրանց բարձր թունայնության 
պատճառով ինչպես երեխաների, այնպես էլ մեծահասակների համար: 
• Ֆիզիկական հեռավորության պահպանման կարեւորությունը, ինչպես 
աշխատանքային վայրում, այնպես էլ վայրից դուրս գտնվելու ժամանակ (տե՛ս 
ֆիզիկական հեռավորություն բաժինը ստորեւ): 
• Դեմքի ծածկոցների պատշաճ օգտագործում, այդ թվում՝ 
o Դեմքի ծածկոցները չեն հանդիսանում անհատական պաշտպանիչ 
սարքավորումներ (personal protective equipment, PPE)։ 
----------------Page (4) Break----------------
 
o Դեմքի ծածկոցները չեն փոխարինում ֆիզիկական հեռավորության եւ 
ձեռքերի հաճախակի լվացման անհրաժեշտությանը։ 
o Դեմքի ծածկոցները պետք է ծածկեն քիթն ու բերանը։ 
o Աշխատողները պետք է լվանան կամ ախտահանեն ձեռքերը դեմքի 
ծածկոցներն օգտագործելուց կամ կարգավորելուց հետո։ 
o Խուսափել աչքերին, քթին եւ բերանին դիպչելուց: 
o Դեմքի ծածկոցները չպետք է լինեն համատեղ օգտագործման, եւ 
յուրաքանչյուր օգտագործումից հետո պետք է լվացվեն կամ հեռացվեն։ 
• CDPH դեմքի ծածկոցների կիրառման վերաբերյալ ուղեցույցերի, մեջ 
պարունակվող տեղեկատվություն, որը սահմանում է հանգամանքները, որոնց 
դեպքում պետք է կրել դեմքի ծածկոցները, եւ բացառությունները, ինչպես նաեւ 
քաղաքականությունները, աշխատանքային կանոնակարգերը եւ 
գործելակերպերը, որոնք գործատուն ընդունել է՝ դեմքի ծածկոցների 
օգտագործումն ապահովելու նպատակով։ Վերապատրաստման դասընթացը 
պետք է ներառի նաեւ գործատուի վարած քաղաքականությունը, թե ինչպես 
վարվել այն մարդկանց հետ, ովքեր ազատված են դեմքի ծածկոց կրելուց։ 
• COVID-19-ի կանխարգելման քաղաքականության մեջ պատշաճ կերպով 
պատրաստված անկախ կապալառուներին, ժամանակավոր կամ 
պայմանագրային աշխատողներին ապահովել անհրաժեշտ պարագաներով եւ 
անհատական պաշտպանիչ սարքավորումներով: Այս պարտականությունները 
ժամանակից շուտ քննարկել ժամանակավոր եւ/կամ պայմանագրային 
աշխատողների հետ: 
• Տեղեկատվություն վճարովի արձակուրդի նպաստների վերաբերյալ, որ 
աշխատողը կարող է իրավունակ լինել ստանալու, ինչը ֆինանսապես ավելի 
կհեշտացնի վերջինիս տանը մնալը։ Տե՛ս լրացուցիչ տեղեկատվություն Covid-19-
ի համար հիվանդության արձակուրդի եւ աշխատողների փոխհատուցման 
աջակցման կառավարության ծրագրերի վերաբերյալ, ներառյալ՝ Ընտանիքների 
համար կորոնավիրուսի առաջին արձագանքման ակտի շրջանակում 
աշխատողների հիվանդության արձակուրդի մասով իրավունքները։  
 
 
 
 
 
 
 
 
----------------Page (5) Break----------------
 
Անհատական հսկողության միջոցառումներ եւ 
զննում 
• Ապահովել ջերմաստիճանի եւ/կամ ախտանիշի ստուգումներ բոլոր 
աշխատողների համար՝ նրանց հերթափոխի սկզբում, եւ բոլոր 
մատակարարիների, կապալառուների կամ այլ աշխատողների, որոնք մուտք են 
գործում հաստատություն: Որքան հնարավոր է խուսափել հպել 
ջերմաստիճանի/ախտանիշի ստուգման սարքը աշխատողներին։  
• Եթե պահանջվում է ինքնազննում տանը, ինչը համապատասխան այլընտրանք 
է այն հաստատությունում ապահովելու համար, համոզվել, որ ստուգումն 
իրականացվել է նախքան աշխատողի տանից դուրս գալը՝ հերթափոխի համար, 
եւ որ նա հետեւում է CDC ուղենիշներին, ինչպես նկարագրված է վերոնշյալ՝ 
«Թեմաներ աշխատողի վերապատրաստման համար» բաժնում։ 
• Այն աշխատողներին եւ հաճախորդներին, ովքեր հիվանդ են կամ COVID-19-ի 
ախտանիշներ ունեն՝ խրախուսել տանը մնալ։ 
• Կանանց եւ տղամարդկանց վարսավիրանոցների պատասխանատուները պետք 
է աշխատողներին տրամադրեն պաշտպանության բոլոր անհրաժեշտ 
միջոցները, այդ թվում, հարկ եղած դեպքում, աչքերի պաշտպանության 
միջոցներ, դեմքի պաշտպանիչ վահաններ եւ պաշտպանիչ ձեռնոցներ, եւ 
ապահովեն, որ նրանք օգտագործեն դրանք։ 
• Կանանց եւ տղամարդկանց վարսավիրանոցների պատասխանատուները պետք 
է հաշվի առնեն, թե մեկանգամյա գործածության ձեռնոցների օգտագործումը 
որտեղ կարող է օգտակար լինել՝ լրացնելու ձեռքերը հաճախ լվանալուն կամ 
ախտահանիչներ օգտագործելուն, օրինակ, այն աշխատողների դեպքում, ովքեր 
կատարում են ուրիշների ախտանիշների ստուգում կամ գործ են ունենում 
շատերի դիպած առարկաների հետ։ 
• Մեկանգամյա օգտագործման ձեռնոցները պետք է կրել այն ծառայությունները 
մատուցելիս, որոնց համար դրանք պահանջվում են (օրինակ, մազերի 
քիմիական մշակում)։ Ձեռնոցները պետք է կրել ձեռքերը պարբերաբար 
լվանալու հետ միասին. ձեռնոցներ կրելը չի փոխարինում ձեռքերը 
պարբերաբար լվանալուն։ 
• Աշխատողները պետք է մտածեն նաեւ ծառայությունների մատուցման ընթացքում 
ակնոց, պաշտպանիչ ակնոց կամ դեմքի պաշտպանիչ վահան կրելու մասին՝ բացի 
դիմակ կրելուց, մասնավորապես երես առ երես հանդիպումների ժամանակ։ 
• Պայմանավորվածությունները հաստատելուց առաջ կապվել հաճախորդների 
հետ նախքան նրանց այցը եւ հարցնել, թե նրանք կամ նրանց տնային 
տնտեսությունում ինչ-որ մեկն ի հայտ բերո՞ւմ է COVID-19-ի որեւէ ախտանիշ: 
Եթե հաճախորդի պատասխանը դրական է, վերանշանակել 
պայմանավորվածությունը։ Հաճախորդներին խնդրել այցի ընթացքում բերել եւ 
օգտագործել դիմակներ։ Եթե տվյալ ծառայության համար նպատակահարմար է, 
մտածել՝ խնդրել հաճախորդներին, որ գան գեղեցկության սրահ թարմ լվացված 
մազերով՝ սպասարկման ժամանակը նվազագույնի հասցնելու համար: 
Հաճախորդներին պետք է խնդրել, որ իրենց հետ չբերեն երեխաներին կամ 
ուրիշ անձանց։ 
----------------Page (6) Break----------------
 
• Հյուրերին նախապես պետք է հիշեցնել իրենց հետ բերելու դեմքի ծածկոց, 
այլապես նրանց տարածք մուտք գործել չի թույլատրվի (բացառությամբ CDPH-ի 
դեմքի ծածկոցների կիրառման ուղեցույցով նախատեսված դեպքերի): 
Հարկավոր է մտածել դեմքի ծածկոցները հասանելի դարձնելու մասին այն 
հյուրերի համար, որոնք հնարավոր է գան առանց դիմակների։ 
• Հաճախորդները պետք է տեղ հասնելուն պես զննվեն։ Պատրաստ լինել 
չեղարկելու կամ վերանշանակելու այն հաճախորդների 
պայմանավորվածությունները, ովքեր նշում են, որ ունեն հիվանդության 
նշաններ: Օպերտորներն իրավունք ունեն չեղյալ հայտարարել ամրագրումներն 
ախտանիշներ ունեցող հյուրերի համար կամ թույլ չտալ իրենց մուտքը: 
• Հաճախորդների համար ցուցադրել մի շարք ուղենիշներ, որոնք պետք է 
պայման հանդիսանան ներս մտնելու համար։ Ուղենիշները պետք է ներառեն 
հրահանգներ դիմակներ կրելու, ձեռքերի ախտահանիչ միջոցներ օգտագործելու, 
այլ հաճախորդներից ֆիզիկական հեռավորություն պահպանելու վերաբերյալ եւ 
պետք է հայտնեն առաջարկվող ծառայությունների մեջ կատարված 
փոփոխությունների մասին։ Ուղենիշները պետք է փակցվեն հստակ տեսանելի 
վայրերում, այդ թվում՝ մուտքերի մոտ, պետք է ներառեն պատկերներ եւ 
հասանելի դարձվեն թվային եղանակով (օրինակ, է. փոստի միջոցով): 
Օդափոխման, մաքրման եւ ախտահանման 
ընթացակարգեր  
• Որտեղ է դա հնարավոր, բարձր արդյունավետությամբ աշխատող դյուրակիր 
օդամաքրիչներ տեղակայել, հնարավորինս արդիականացնել շինության բարձր 
արդյունավետությամբ օդազտիչները եւ կատարել  այլ փոփոխություններ՝ բոլոր 
աշխատանքային վայրերում կամ այլ փակ տարածքներում արտաքին օդի եւ 
օդափոխության քանակը մեծացնելու համար։ 
• Փակ տարածքների օդի որակի եւ օդափոխության ուղեցույցների թարմացված 
ցուցումների համար պարբերաբար հարկավոր է ստուգել CDPH կայքը: 
• Համաձայնեցնել գործընկերների, մյուս վարձակալների, տաղավար վարձողների 
եւ (կամ) աշխատողների հետ եւ մշակել մաքրման պլան յուրաքանչյուր 
հերթափոխի սկզբում եւ վերջում, եւ յուրաքանչյուր հաճախորդի սպասարկելուց 
հետո։ Իրականացնել խիստ ծանրաբեռնված տարածքների մանրակրկիտ 
մաքրում, ինչպիսիք են ընդունարանները, եւ մուտքի եւ ելքի տարածքները, այդ 
թվում՝ աստիճանները, աստիճանավանդակները եւ բազրիքները: 
• Հաճախակի ախտահանել ընդհանուր օգտագործվող մակերեսները, այդ թվում՝ 
վարկային քարտի տերմինալները, վաճառասեղանները, ընդունարանի 
տարածքի նստարանները, դռների բռնակները, լույսերի անջատիչները, 
հեռախոսները, զուգարանները եւ ձեռքերը լվացման հարմարությունները։ 
• Խրախուսել վարկային քարտերի եւ անհպում վճարային համակարգերի 
օգտագործումը: Եթե էլեկտրոնային եղանակով կամ քարտով վճարումը 
հնարավոր չէ, հաճախորդները պետք է վճարելու համար բերեն ճշգրիտ 
կանխիկ գումարը կամ չեկ։ 
----------------Page (7) Break----------------
 
• Մտածել անհպում ծորակների, օճառի եւ թղթե սրբիչների դիսպենսերների 
անցնելու, ինչպես նաեւ ձեռքերի ախտահանիչի անհպում, ինքնաշխատ 
դիսպենսերներ ավելացնելու մասին։ Հեռացնել ցանկացած ավելորդ իրեր, որոնց 
տեղը զուգարանը չէ, օրինակ մոմեր կամ կոսմետիկ պարագաներ, ինչպես նաեւ 
ապահովել, որ օճառի դիսպենսերները եւ թղթի սրբիչի դիսպենսերները 
պարբերաբար լցվեն։ 
• Լեգիոնելլեզի եւ ջրի հետ կապված այլ հիվանդությունների ռիսկը նվազագույնի 
հասցնելու համար, քայլեր ձեռնարկել` համոզվելու համար, որ ջրային բոլոր 
համակարգերը (օրինակ՝ խմելու ցայտաղբյուրները) անվտանգ են 
օգտագործման համար` հաստատության երկարատեւ դադարեցումից հետո: 
• Ընդունարանի տարածքները եւ աշխատակայանները հագեցնել 
համապատասխան ախտահանիչ միջոցներով, այդ թվում՝ ձեռքերի 
ախտահանիչով եւ ախտահանիչ անձեռոցիկներով։ 
• Մանրակրկիտ կերպով մաքրել արտադրատեսակների ցուցադրման ցանկացած 
տարածքներ, այդ թվում՝ բոլոր դարակաշարերը եւ ցուցապահարանները։ 
Հեռացնել եւ թափել «փորձելու» ցանկացած արտադրատեսակ եւ դադարեցնել 
այս գործելակերպը՝ աղտոտումը նվազեցնելու նպատակով։ Տարածքում 
ավելացնել նշաններ, որպեսզի հաճախորդները տեղեկանան, որ դա ամեն օր 
մաքրվում եւ ախտահանվում է: 
• Աշխատակայանները պետք է պարբերաբար եւ հաճախ մաքրվեն, այդ թվում՝ 
յուրաքանչյուր հաճախորդի սպասարկելուց հետո։ Մանրակրկիտ մաքրել եւ 
ախտահանել կայանի վաճառասեղանները, շարժական սայլակները, դարակները, 
ձեռքի հայելիները, մազերի խնամքի եւ այլ ապրանքատեսակները, բեռնարկղերը եւ 
յուրաքանչյուր հաճախորդի տրամադրել նոր խալաթ կամ թիկնոց: 
• Մաքրել եւ ախտահանել մկրատները՝ հեռացնելով բոլոր տեսանելի 
մնացորդները, լվանալ օճառով ու ջրով եւ սրբել կամ ցողել Շրջակա միջավայրի 
պահպանության գործակալության (EPA) կողմից գրանցված ախտահանիչով, 
որն ունի մանրէասպան, սնկասպան եւ վիրուսասպան հատկություններ եւ 
հաստատված է COVID-19-ի համար: 
• Մաքրել եւ ախտահանել բոլոր ոչ էլեկտրական գործիքները՝ հեռացնելով բոլոր 
տեսանելի մնացորդները, օճառով ու ջրով լվանալով գործիքները, ապա 
ամբողջովին ընկղմելով Շրջակա միջավայրի պահպանության գործակալության 
(EPA) կողմից գրանցված ախտահանիչի մեջ։ Գործիքները պետք է ցողել 
հեղուկացիրով կամ ընկղմել ախտահանիչի մեջ եւ թողնել մնան այնքան 
ժամանակ, որքան պահանջում է ախտահանիչի արտադրողը։ Ընկղմված 
առարկաները, ինչպիսիք են սանրերը կամ խոզանակները, պետք է հանել 
շփման ժամանակն ավարտվելուց հետո, լվանալ եւ չորացնել թղթի սրբիչով կամ 
մաքուր, թարմ լվացված սրբիչով: 
• Մաքրել բոլոր էլեկտրական գործիքները, ինչպիսիք են խուզելու սարքերը՝ 
հեռացնելով բոլոր տեսանելի մնացորդները եւ ախտահանել Շրջակա միջավայրի 
պահպանության գործակալության (EPA) կողմից գրանցված ախտահանիչ 
հեղուկացիրով կամ անձեռոցիկով, որն ունի մանրէասպան, սնկասպան եւ 
վիրուսասպան հատկություններ եւ հաստատված է COVID-19-ի համար: 
----------------Page (8) Break----------------
 
• Մաքրել եւ ախտահանել բոլոր բռնակները, փողրակները, հեղուկացիրերի 
խողովակածայրերը եւ այլ սարքավորումներ՝ հաճախորդի վրա օգտագործելուց 
առաջ եւ հետո։ Աթոռները, գլխադիրները, շամպունի տարաները եւ այլ իրեր 
նույնպես պետք է մանրակրկիտ կերպով մաքրվեն եւ ախտահանվեն ամեն 
անգամ օգտագործելուց հետո։ 
• Նպատակահարմարության դեպքում մտածել թղթե ծածկոց, թերթ կամ մաքուր 
սրբիչ ավելացնելու մասին, որը հնարավոր կլինի հեշտությամբ թափել կամ 
մաքրել՝ յուրաքանչյուր հաճախորդից հետո։ 
• Միանգամյա օգտագործման բոլոր առարկաները, ինչպիսիք են մազահեռացման 
մոմի տարայի մեկանգամյա պաշտպանիչ օղակները, բամբակը, պարանոցին 
ամրացվող ժապավենը եւ քսելու փայտիկները, պետք է օգտագործվեն մեկ 
անգամ եւ անմիջապես դեն նետվեն: Երբեք չպետք է օգտագործվեն 
արտադրատեսակների, այդ թվում՝ դիմահարդարման միջոցների 
փորձանմուշները։ 
• Ամբողջ կեղտոտ սպիտակեղենը, այդ թվում՝ սրբիչները, խալաթները եւ 
վերաօգտագործվող թիկնոցները, պետք է տեղադրվի փակ տարայի մեջ եւ չպետք 
է նորից օգտագործվի, մինչեւ պատշաճ կերպով չլվացվի առեւտրային լվացքի 
ծառայության, կամ այնպիսի լվացքի գործընթացի միջոցով, որը ներառում է ըստ 
Ֆարենհայթի առնվազն 160 աստիճանի ջրի մեջ առնվազն 25 րոպե ընկղմում։ 
Ամբողջ մաքուր սպիտակեղենը պահել մաքուր, ծածկված տեղում: Ապահովել, որ 
այն աշխատողները, ովքեր գործ են ունենում կեղտոտ սպիտակեղենի կամ լվացքի 
հետ, կրեն ձեռնոցներ: 
• Հնարավորության դեպքում, չմաքրել հատակներն ավելով կամ այլ մեթոդներով, 
որոնք կարող են ցրել պաթոգենները օդի մեջ, եթե այդ տարածքում գտնվողները 
չունեն համապատասխան անհատական պաշտպանիչ սարքավորումներ: 
Հնարավորության դեպքում օգտագործե՛ք HEPA զտիչով վակուում։  
• Աշխատողներին հատկացնել ժամանակ իրենց հերթափոխի ընթացքում՝ մաքրում 
իրականացնելու համար։ Մաքրման գործողությունները պետք է հանձնարարվեն 
աշխատանքային ժամերին, որպես աշխատողների աշխատանքային 
պարտականությունների մաս։ 
• Քիմիական ախտահանիչներ ընտրելիս, օգտագործեք COVID-19-ի դեմ 
օգտագործման համար հաստատված եւ Շրջակա միջավայրի պահպանության 
գործակալության (EPA) կողմից հաստատված ցանկում ներառված 
արտադրատեսակներ, եւ հետեւեն արտադրատեսակի օգտագործման 
ցուցումներին։ Օգտագործել ախտահանիչներ, պիտակավորված՝ որպես 
արդյունավետ միջոց ի դեմս առաջացող վիրուսային պաթոգենների, նոսր 
կենցաղային սպիտակեցնող լուծույթներ (5 ճաշի գդալ մեկ գալոն ջրի համար), 
կամ ալկոհոլային լուծույթներ առնվազն 70% ալկոհոլի պարունակությամբ, 
որոնք համապատասխան են տվյալ մակերեսին։ Աշխատողներին տրամադրել 
դասընթացներ քիմիական վտանգների, արտադրողի ցուցումների, 
օդափոխության պահանջների, եւ Cal/OSHA պահանջների վերաբերյալ՝ 
անվտանգ օգտագործման նպատակով։ Մաքրող կամ ախտահանող միջոցներ 
օգտագործող աշխատողները պետք է հագնեն ձեռնոցներ եւ այլ պաշտպանիչ 
սարքավորումներ, ինչպես դա պահանջվում է արտադրանքի ցուցումներով: 
----------------Page (9) Break----------------
 
Հետամուտ լինել հանրային առողջապահության Կալիֆորնիայի 
դեպարտամենտի կողմից առաջարկվող մաքրման անշնչարգել մեթոդներին եւ 
ապահովել պատշաճ օդափոխությանը։ 
• Կանանց եւ տղամարդկանց վարսավիրանոցների աշխատողները պետք է 
հնարավորության սահմաններում խուսափեն հեռախոսները, պլանշետները, 
դյուրակիր համակարգիչները (նոութբուք), գրասեղանները, գրիչները, 
աշխատանքային այլ պարագաներ համատեղ օգտագործելուց։ Երբեք համատեղ 
չօգտագործել անհատական պաշտպանիչ սարքավորումները։ 
• Բացի վերը նշված մաքրման եւ ախտահանման ընթացակարգերից, կանանց եւ 
տղամարդկանց վարսավիրանոցներ եւ կոսմետոլոգիայի այլ բիզնեսները պետք է 
հետեւեն գործող Կալիֆորնիայի Վարսահարդարության եւ կոսմետոլոգիայի 
խորհրդի կանոններին։ 
Ֆիզիկական հեռավորության պահպանման 
ուղենիշներ 
• ԶԳՈՒՇԱՑՈՒՄ. միայն ֆիզիկական հեռավորության պահպանումը ոչ 
բավարար է COVID-19-ի փոխանցման կանխարգելման համար։  
• Իրականացնել միջոցառումներ՝ աշխատողների եւ հաճախորդների միջեւ 
առնվազն վեց ոտնաչափ ֆիզիկական հեռավորություն ապահովելու համար, 
բացի մազ կտրելու եւ այլ՝ սերտ կոնտակտ պահանջող ծառայություններ 
մատուցելու ընթացքում։ Սա կարող է ներառել ֆիզիկական միջնապատերի 
կամ տեսողական ցուցանակների օգտագործումը (օրինակ, հատակի 
գծանշանները, գունավոր ժապավենը կամ նշանները` աշխատողներին եւ/կամ 
հաճախորդներին ցույց տալու համար, թե որտեղ պետք է նրանք կանգնած 
լինեն): 
• Ընդունարաններում կամ այլ տարածքներում, որտեղ  ֆիզիկական 
հեռավորությունը հնարավոր չէ պահպանել, ձեռնարկել միջոցներ՝ 
նվազագույնի հասցնելու շփումը  աշխատողների եւ հաճախորդների միջեւ, 
օրինակ, օգտագործել պլեքսի ապակուց կամ այլ նյութերից պատրաստված 
պատնեշներ։ 
• Այն աշխատողներին, ովքեր խնդրում են փոխել իրենց հերթապահությունը, 
մտածել այնպիսի տարբերակներ առաջարկելու մասին, որոնք նվազագույնի են 
հասցնում նրանց շփումը հաճախորդների եւ մյուս աշխատողների հետ 
(օրինակ՝ գույքագրման կառավարում կամ վարչական կարիքների 
կառավարում հեռավար աշխատանքի միջոցով): 
• Պայմանավորվածությունները նշանակել տարբեր ժամերի՝ ընդունարանում 
խցանումները նվազեցնելու եւ բավարար ժամանակ ապահովելու 
հաճախորդների այցերի միջեւ՝ պատշաճ մաքրման եւ ախտահանման համար: 
Մտածել յուրաքանչյուր օր ավելի փոքր թվով հաճախորդների սպասարկելու 
կամ աշխատանքային ժամերը երկարացնելու մասին, որպեսզի 
հաճախորդների այցերի միջեւ ավելի շատ ժամանակ մնա։ Կասեցնել առանց 
պայմանավորվածության սպասարկվելու հնարավորությունը։ 
----------------Page (10) Break----------------
 
• Հնարավորության դեպքում ներդնել գրանցման վիրտուալ տեխնոլոգիա՝ 
ապահովելու, որ աշխատողները տեղեկացվեն հաճախորդի գալու մասին։ 
Խնդրել հաճախորդներին՝ սպասել դրսում կամ իրենց ավտոմեքենաների մեջ, 
այլ ոչ թե հավաքվել սրահում կամ վարսավիրանոցում: Համեմատաբար 
ընդարձակ տարածքներում սպասասրահներում պետք է միաժամանակ գտնվի 
միայն մեկ հաճախորդ, կամ անհրաժեշտ է ձեւափոխել տարածքը՝ 
հնարավորություն ստեղծելու բավարար ֆիզիկական հեռավորության համար, 
այդ թվում՝ հեռացնելով աթոռներն ու բազմոցները։ 
• Հնարավորության դեպքում դռները պետք է բաց թողնվեն, եթե դրանք 
ինքնաբերաբար չեն բացվում եւ փակվում: 
• Պահանջել աշխատողներից՝ խուսափել ձեռքսեղմումները, 
գրկախառնությունները եւ նմանատիպ ողջույնները կամ այլ պահվածք, որոնք 
խախտում են ֆիզիկական հեռավորությունը։ 
• Թույլ չտալ, որ աշխատողները հավաքվեն ծանր երթեւեկ ունեցող վայրերում, 
օրինակ, զուգարաններում, միջանցքներում կամ վարկային քարտի 
տերմինալների մոտ: 
• Համոզվեք, որ աշխատողները կարող են պահպանել ֆիզիկական 
հեռավորությունը հանգստի սենյակներում՝ օգտագործելով պատնեշներ, 
ավելացնելով հեռավորությունը աշխատողների  սեղանների/աթոռների միջեւ եւ 
այլն: Հնարավորության դեպքում ստեղծել բացօթյա ընդմիջման տարածքներ` 
ստվերային ծածկոցներով եւ նստատեղերով, որոնք ապահովում են 
ֆիզիկական հեռավորությունը: Աշխատողներին հետ պահել ընդմիջումների 
ժամանակ հավաքվելուց եւ ապահովել, որպեսզի վերջիններս առանց երեսը 
ծածկելու չուտեն կամ չխմեն, պահպանելով միմյանցից վեց ոտնաչափ 
հեռավորություն: 
• Ապահովել ֆիզիկական հեռավորությունը աշխատավայրում անցկացվող 
անձնակազմի ցանկացած ժողովի ժամանակ: Հնարավորության դեպքում 
աշխատողների հետ ժողովներն անցկացնել հեռախոսով կամ վեբինարի 
միջոցով: 
 
 
 
 
1Խոցելի բնակչության համար անհրաժեշտ է հաշվի առնել լրացուցիչ պահանջներ։ Կանանց եւ 
տղամարդկանց վարսավիրանոցները պետք է համապատասխանեն Cal/OSHA բոլոր 
չափորոշիչներին եւ պատրաստ լինեն հետեւելու իրենց ուղեցույցին, ինչպես նաեւ հիվանդությունների 
վերահսկման եւ կանխարգելման կենտրոնների (CDC) եւ Հանրային առողջապահության 
Կալիֆորնիայի դեպարտամենտի (CDPH) ուղեցույցին։ Բացի այդ, գործատուները պետք է 
պատրաստ լինեն փոփոխել իրենց գործողությունները, քանի որ այդ ուղենիշները փոխվում են: 
 
----------------Page (11) Break----------------
