---
PDFFormatVersion: 1.4
IsAcroFormPresent: false
IsXFAPresent: false
Title: GABAY NG INDUSTRIYA PARA SA COVID-19: Mga Daungan
Author: Kaina Pereira
Producer: AbleDocs Inc.
CreationDate: D:20200717195236-04'00'
ModDate: D:20200717191837-07'00'
date_created: Fri Jul 17 2020 19:52:00 GMT-0700
date_modified: Fri Jul 17 2020 19:52:00 GMT-0700
---
   
 
 
 
 
 
 
 
 
 
 
 
 
 
 
GABAY NG 
INDUSTRIYA 
PARA SA COVID-19: 
Mga Daungan 
 
 
 
 
 
Hunyo 26, 2020 
 
covid19.ca.gov 
----------------Page (0) Break----------------
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado 
at Direktor ng Departamento ng Pampublikong Kalusugan ng California ng utos na 
nag-aatas sa karamihan sa mga taga-California na manatili sa bahay upang pigilan 
ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (walang 
sintomas ang ilang tao) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong 
gulang o pataas at ang may dati nang malulubhang medikal na kondisyon, tulad ng 
sakit sa puso o sakit sa baga o diabetes, ay may mas malaking pagkakataong ma-
ospital at magkaroon ng malulubhang komplikasyon. Pinakamalaki ang posibilidad ng 
paghawa kapag ang mga tao ay may malapitang pakikipag-ugnayan o nasa lugar 
na hindi maayos ang bentilasyon na may kasamang nahawaan na tao, kahit na 
walang anumang sintomas o hindi pa nagkakaroon ng mga sintomas ang taong iyon. 
Sa ngayon, walang tumpak na impormasyon tungkol sa bilang at mga rate ng 
COVID-19 ayon sa industriya o mga grupo ng trabaho, kabilang ang mga 
napakahalagang manggagawa sa imprastraktura. Nagkaroon ng maraming 
paglaganap sa iba't ibang lugar ng trabaho, na nagpapahiwatig na nasa 
panganib na makakuha o makapagpasa ng COVID-19 ang mga manggagawa. 
Kasama sa mga halimbawa ng mga lugar ng trabaho na ito ang mga ospital, 
pasilidad ng pangmatagalang pangangalaga, kulungan, produksyon ng pagkain, 
warehouse, planta sa pagproseso ng karne, at grocery store. 
Habang nagbabago ang mga utos na manatili sa bahay, napakahalagang gawin 
ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible, 
✓ paggamit ng mga takip sa mukha ng mga manggagawa (kung 
saan hindi kinakailangan ang proteksyon sa paghinga) at mga 
customer/kliyente, 
✓ madalas na paghuhugas ng kamay at regular na paglilinis at pagdidis-impekta, 
✓ pagsasanay ng mga manggagawa sa mga nabanggit at iba pang 
bahagi ng plano sa pag-iwas sa COVID-19. 
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan 
sa mga awtoridad sa kalusugan ng publiko upang mahinto ang pagkalat ng virus. 
 
 
----------------Page (1) Break----------------
LAYUNIN 
Ang dokumentong ito ay nagbibigay ng gabay para sa mga daungan upang 
suportahan ang pagkakaroon ng ligtas at malinis na kapaligiran para sa mga 
manggagawa. Hindi ginawa ang gabay upang bawiin o ipawalang-bisa ang 
anumang karapatan ng manggagawa, ito man ay pambatas, pangkontrol, o 
bunga ng collective bargaining, at hindi ito kumpleto, dahil hindi ito naglalaman ng 
mga pangkalusugang kautusan mula sa county, at hindi rin ito pamalit sa anumang 
kasalukuyang pangkontrol na kinakailangan na nauugnay sa kaligtasan at 
kalusugan katulad ng sa Cal/OSHA. 1Manatiling nakasubaybay sa mga pagbabago 
sa gabay sa pampublikong kalusugan at mga pang-estado/lokal na kautusan, 
habang nagpapatuloy ang sitwasyon ng COVID-19. Ang Cal/OSHA ay may 
karagdagang gabay sa kaligtasan at kalusugan sa kanilang webpage na 
Cal/OSHA Pag-iwas sa Pagkakaroon ng COVID-19 para sa Mga Employer at 
Manggagawa ng Logistics. May higit pang kinakailangan ang CDC sa kanilang 
gabay para sa mga negosyo at employer at partikular na gabay para sa 
paghahatid ng mail at parsela. 
Kinakailangang Paggamit ng mga Takip sa Mukha 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad.  
Dapat magsuot ng mga takip sa mukha ang mga nasa California kapag 
nagtatrabaho sila, sa lugar ng trabaho man o sa labas ng site, kapag: 
• Personal na nakikipag-ugnayan sa sinumang miyembro ng publiko; 
• Nagtatrabaho sa anumang espasyong binisita ng mga miyembro ng publiko, 
mayroon mang sinumang mula sa publiko na naroroon sa oras na iyon o wala; 
• Nagtatrabaho sa anumang espasyo kung saan naghahanda o nagbabalot 
ng pagkain para ibenta o ipamahagi sa iba; 
• Nagtatrabaho o naglalakad sa mga common area, tulad ng mga pasilyo, 
hagdanan, elevator, at paradahan; 
• Nasa anumang silid o kulob na lugar kung saan mayroong iba pang tao 
(maliban sa mga miyembro ng sariling sambahayan o tirahan) kapag hindi 
maaaring pisikal na makalayo; 
• Nagmamaneho o nagpapatakbo ng anumang pampublikong transportasyon 
o paratransit na sasakyan, taxi, o sasakyan para sa pribadong serbisyo ng 
kotse o ride-sharing kapag may mga pasahero. Kapag walang pasahero, 
mariing inirerekomenda ang mga takip sa mukha. 
----------------Page (2) Break----------------
Makikita sa gabay ang kumpletong mga detalye, kasama ang lahat ng 
kinakailangan at pagbubukod sa mga patakarang ito. Mariing hinihikayat ang mga 
takip sa mukha sa iba pang pagkakataon, at maaaring magpatupad ang mga 
employer ng mga karagdagang kinakailangan sa takip sa mukha sa pagtupad ng 
kanilang obligasyong magbigay ng ligtas at malusog na lugar ng trabaho. Dapat 
bigyan ng mga employer ang mga manggagawa ng mga takip sa mukha o ibalik 
sa mga manggagawa ang gastos para sa makatuwirang bayad sa pagkuha ng 
mga ito.   
Ang mga employer ay dapat bumuo ng patakaran sa akomodasyon para sa 
sinumang manggagawa na nakakatugon sa isa sa mga pagbubukod sa pagsusuot 
ng takip sa mukha. Kung ang isang manggagawa na dapat ay kinakailangang 
magsuot ng takip sa mukha dahil sa madalas na pakikipag-ugnayan sa iba ay hindi 
maaaring magsuot ng takip sa mukha dahil sa kondisyong medikal, dapat siyang 
bigyan ng hindi mahirap gamiting kahalili, tulad ng face shield na may drape na 
nakalaylay sa ilalim, kung posible, at kung maaari itong gawin sa kabila ng 
kondisyong medikal. 
Dapat alam ng mga negosyong bukas sa publiko ang mga pagbubukod sa 
pagsusuot ng mga takip sa mukha na nasa Gabay sa Takip sa Mukha ng CDPH at 
hindi sila maaaring magbukod ng sinumang miyembro ng publiko para sa hindi 
pagsusuot ng takip sa mukha kung sumusunod siya sa gabay. Kakailanganin bumuo 
ang mga negosyo ng mga patakaran para sa pangangasiwa ng mga pagbubukod 
na ito sa pagitan ng mga customer, kliyente, bisita, at manggagawa. 
 
 
 
----------------Page (3) Break----------------
                                                                    
 
Planong Partikular sa Lugar ng Trabaho 
• Magtatag ng plano sa pag-iwas sa COVID-19 na nakasulat at partikular 
sa lugar ng trabaho sa bawat lokasyon, magsagawa ng 
komprehensibong pagtatasa ng panganib sa lahat ng lugar ng trabaho 
at gawain sa trabaho, at magtalaga ng tao sa bawat establisamiyento 
upang maipatupad ang plano. 
• Isama ang Gabay sa Takip sa Mukha ng CDPH sa Planong Partikular sa 
Lugar ng Trabaho at maglagay ng patakaran para sa pangangasiwa 
ng mga pagbubukod. 
• Alamin ang impormasyon sa pakikipag-ugnayan para sa lokal na 
kagawaran ng kalusugan kung saan matatagpuan ang 
pagpapatakbo para sa pagbibigay ng impormasyon tungkol sa mga 
paglaganap ng COVID-19 sa mga manggagawa o customer. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa 
mga manggagawa at kanilang mga kinatawan. 
• Regular na suriin ang establisamiyento para sa pagsunod sa plano at 
idokumento at iwasto ang mga matutukoy na pagkukulang. 
• Siyasatin ang anumang kaso ng COVID-19 at alamin kung may 
anumang salik na may kaugnayan sa trabaho na maaaring 
nakatulong sa pagkakaroon ng sakit. I-update ang plano kung 
kinakailangan upang makaiwas sa higit pang kaso. 
• Ipatupad ang mga kinakailangang proseso at protokol kapag 
may paglaganap sa isang lugar ng trabaho, alinsunod sa Mga 
patnubay ng CDPH. 
• Tukuyin ang mga malapitan na pakikipag-ugnayan (nasa loob ng 
anim na talampakan sa loob ng 15 minuto o mas matagal pa) ng 
isang nahawaang manggagawa at gumawa ng mga hakbang 
upang ibukod ang (mga) manggagawang nagpositibo sa 
COVID-19 at mga malapitan na nakaugnayan. 
• Sumunod sa mga patnubay sa ibaba. Kapag hindi ito nagawa, 
maaaring may mga magkasakit sa lugar ng trabaho na maaaring 
maging sanhi ng pansamantalang pagsasara o pagiging limitado ng 
pagpapatakbo. 
 
 
 
 
 
----------------Page (4) Break----------------
                                                                    
 
Mga Paksa para sa Pagsasanay sa Manggagawa 
• Impormasyon tungkol sa COVID-19, kung paano pigilan ang pagkalat 
nito,  at  kung  aling  mga  dati  nang  kondisyon  sa  kalusugan  ang 
posibleng  dahilan  upang  mas  madaling  mahawa  ng  virus  ang  mga 
indibidwal. 
• Pag-screen sa sarili sa bahay, kasama ang pagsusuri ng temperatura 
at/o sintomas gamit ang Mga patnubay ng CDC. 
• Ang kahalagahan ng hindi pagpasok sa trabaho: 
o Kung may mga sintomas ng COVID-19 ang isang 
manggagawa gaya ng inilarawan ng CDC, tulad ng lagnat o 
panginginig, pag-ubo, pagiging hirap sa paghinga, 
pagkapagod, pananakit ng kalamnan o katawan, pananakit 
ng ulo, bagong pagkawala ng panlasa o pang-amoy, 
namamagang lalamunan, baradong ilong o tumutulong sipon, 
pagduruwal, pagsusuka, o pagtatae, O 
o Kung na-diagnose na may COVID-19 ang isang manggagawa 
at hindi pa siya pinapalabas sa isolation, O  
o Kung, sa loob ng nakalipas na 14 na araw, nakisalamuha ang 
isang manggagawa sa isang taong na-diagnose na may 
COVID-19 at itinuturing siyang potensyal na makakahawa (ibig 
sabihin, nasa isolation pa rin). 
• Bumalik sa trabaho pagkatapos makatanggap ang manggagawa 
ng diagnosis na may COVID-19 kung 10 araw na ang lumipas mula 
noong unang lumabas ang mga sintomas, maayos na ang kanilang 
mga sintomas, at hindi nilagnat ang manggagawa sa loob ng 
nakalipas na 72 oras (nang hindi gumagamit ng mga gamot para sa 
lagnat).  Makakabalik lang sa trabaho ang isang manggagawang 
na-diagnose na may COVID-19 na walang sintomas kung 10 araw na 
ang lumipas mula noong petsa ng unang nagpositibong pagsusuri sa 
COVID-19.  
• Humingi ng medikal na atensyon kung lumubha ang kanyang mga 
sintomas, kasama na ang tuluy-tuloy na pananakit o presyon sa dibdib, 
pagkalito, o pagiging asul ng labi o mukha. May mga update at 
karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 
segundo (o paggamit ng hand sanitizer na may hindi bababa sa 60% 
ethanol (mas mainam) o 70% isopropanol (kung hindi magagamit ng 
----------------Page (5) Break----------------
                                                                    
mga batang walang patnubay ang produkto) kapag hindi 
makakapaghugas ng kamay ang mga manggagawa, alinsunod sa 
Mga patnubay ng CDC). 
• Ang kahalagahan ng pisikal na pagdistansiya, sa oras ng trabaho at 
sa labas ng oras ng trabaho (tingnan ang seksyon ng Pisikal na 
Pagdistansiya sa ibaba). 
• Wastong paggamit ng mga takip sa mukha, kabilang ang: 
o Hindi pinoprotektahan ng mga takip sa mukha ang may suot 
at hindi personal protective equipment (PPE) ang mga ito. 
o Makakatulong ang mga takip sa mukha na protektahan ang mga 
taong malapit sa may suot, ngunit hindi pinapalitan nito ang 
pangangailangan para sa pisikal na pagdistansiya at madalas na 
paghuhugas ng kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng 
mga takip sa mukha. 
o Iwasang humawak sa mga mata, ilong, at bibig. 
o Hindi dapat ipahiram sa iba ang mga takip sa mukha at dapat labhan o 
itapon ang mga ito pagkatapos ng bawat shift. 
• Impormasyong nasa Patnubay ng CDPH para sa Paggamit ng mga Takip 
sa Mukha, na ipinag-uutos ang mga sitwasyon kung saan dapat 
magsuot ng mga takip sa mukha at ang mga pagbubukod, pati na rin 
ang anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip sa 
mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Tiyaking maayos na sinanay sa mga patakaran sa pag-iwas sa COVID-19 
at may kinakailangang supply at PPE ang sinumang hiwalay na 
kontratista at pansamantala o nakakontratang manggagawa sa 
pasilidad. Maagang pag-usapan ang mga responsibilidad na ito 
kasama ng mga organisasyong nagbibigay ng mga pansamantala at/o 
nakakontratang manggagawa. 
• Impormasyon tungkol sa mga benepisyo sa bayad na pagliban sa 
trabaho na maaaring kwalipikadong matanggap ng manggagawa 
para gawing mas magaan sa bulsa ang pananatili sa bahay. Tingnan 
ang karagdagang impormasyon tungkol sa mga programa ng 
pamahalaan na sumusuporta sa pagliban kapag may sakit at 
----------------Page (6) Break----------------
                                                                    
kabayaran ng manggagawa para sa COVID-19, kasama na ang mga 
karapatan ng mga manggagawa na lumiban kapag may sakit sa ilalim 
ng Batas sa Tugon sa Coronavirus ng  Pamilya Muna at mga karapatan 
ng mga manggagawa sa mga benepisyo ng kabayaran ng mga 
manggagawa at pagpapalagay ng kaugnayan sa trabaho ng COVID-
19 alinsunod sa  Ehekutibong Kautusan ng Gobernador N-62-20 habang 
may bisa ang Order na iyon. 
 
Mga Indibidwal na Hakbang sa Pagkontrol 
at Pag-screen  
• I-screen ang temperatura at/o sintomas ng lahat ng manggagawa sa 
simula ng kanilang shift at sinumang vendor, kontratista, o iba pang 
manggagawang pumapasok sa establisamiyento. Tiyaking iniiwasan ng 
screener ng temperatura/sintomas ang malapit na pakikisalamuha sa 
mga manggagawa hangga't maaari.  
• Kung nangangailangan ng pagsusuri ng sarili sa bahay, na isang angkop 
na alternatibo sa pagbibigay nito sa establisimyento, tiyakin na ang 
pagsusuri ay isinagawa bago umalis ang manggagawa sa kanilang 
tahanan at sumunod sa Mga alituntunin ng CDC, tulad ng inilarawan sa 
seksyon ng Mga Paksa para sa Pagsasanay ng Manggagawa sa itaas. 
• Hikayatin ang mga manggagawang may sakit o nagpapakita ng 
mga sintomas ng COVID-19 na manatili sa bahay. 
• Dapat ibigay ng mga employer sa mga manggagawa ang lahat ng 
kinakailangang kagamitan sa proteksyon, kabilang ang proteksyon sa 
mata at guwantes kung kinakailangan. 
• Dapat isaalang-alang ng mga employer kung saan ang paggamit ng 
disposable glove ay maaaring makatulong upang madagdagan ang 
madalas na paghuhugas ng kamay o paggamit ng hand sanitizer; 
halimbawa ay para sa mga manggagawa na nagsusuri ng iba para 
sa mga sintomas o humahawak sa mga bagay na karaniwang 
nahahawakan 
• Ang mga hindi manggagawa na pumapasok sa pasilidad ng daungan 
ay dapat na limitahan lamang sa mga tinukoy ng management bilang 
mahalaga at dapat nilang kumpletuhin ang pagsusuri ng temperatura 
at/o sintomas bago pumasok.  
 
 
 
 
 
----------------Page (7) Break----------------
                                                                    
Mga Protokol sa Paglilinis at Pagdis-impekta 
• Magsagawa ng masusing paglilinis sa mga matataong lugar tulad ng 
mga silid pahingahan, mga kainan, at mga lugar kung saan nagpapalit 
ng damit, at mga pasukan at labasan, kasama ang mga hagdan at 
hagdanan, mga hawakan, at mga kontrol sa elevator. Madalas na i-
disinfect ang mga madalas gamiting bagay o lugar, kabilang ang mga 
mesa, pasilidad, mga doorknob, banyo, at mga hugasan ng kamay, 
atbp. 
• Linisin ang mga nahahawakang ibabaw sa pagitan ng mga gumagamit 
o shift, alinman ang mas madalas, kabilang ang, ngunit hindi limitado sa, 
mga pinagtatrabahuan, mga radyo, makinarya, kasangkapan, 
kagamitan, istante, silid-imbakan, hawakan, mga aldaba at kandado, at 
mga kontrol sa nakatigil at gumagalaw na kagamitan. 
• Atasan ang mga manggagawa na maghugas ng kamay o gumamit ng 
sanitizer sa pagitan ng paggamit ng mga pinagsasaluhang kagamitan, 
tulad ng mga time clock at forklift, at maglaan ng oras para gawin ito. 
Maglaan ng oras upang maisagawa ng mga manggagawa ang mga 
kasanayan sa paglilinis sa panahon ng kanilang shift. Dapat italaga ang 
mga tungkulin sa paglilinis sa oras ng pagtatrabaho bilang bahagi ng 
mga tungkulin sa trabaho ng manggagawa. 
• Iwasan ang paggamit ng iisang telepono, gamit sa opisina, iba pang 
mga kasangkapan sa trabaho, o kagamitan kung saan posible. Huwag 
kailanman magbahaginan ng PPE. 
• Tiyaking patuloy ang pagtakbo ng mga pasilidad ng sanitasyon at may 
stock ang mga ito sa lahat ng oras at magbigay ng karagdagang sabon, 
paper na tuwalya, at hand sanitizer kung kinakailangan. Maglaan ng 
mga karagdagang sanitary facility (mga portable na palikuran at istasyon 
para sa paghuhugas ng kamay) kung kinakailangan. 
• Upang mabawasan ang panganib ng pagkakaroon ng sakit na 
Legionnaires’ at iba pang sakit na nauugnay sa tubig, magsagawa ng 
mga hakbang upang matiyak na ligtas na gamitin ang lahat ng sistema 
at feature ng tubig pagkatapos ng matagal na pagsasara ng pasilidad. 
• Ilaan ang mga pangangailangan upang maitaguyod ang personal na 
kalinisan ng mga manggagawa. Kasama dito ang mga tisyu, mga di-
hinahawakang basurahan, mga sabon, sapat na oras para sa 
paghuhugas ng kamay, mga sanitizer na gawa sa alkohol, mga 
disinfectant, at mga disposable na tuwalya. 
• Kapag pumipili ng kemikal na pagdisinpekta, ang mga establisimyento 
ay dapat gumamit ng aprubadong  mga produkto laban sa COVID-19 sa 
Ahensiya ng Proteksyon sa Kapaligiran o Evironmental Protection Agency 
----------------Page (8) Break----------------
                                                                    
(EPA)-naaprubahan na listahan at sundin ang alituntunin sa produkto. 
Gumamit ng tatak ng pagdisnpekta upang maging epektibo laban sa 
umuusbong na  viral pathogens, nahalong solusyon ng bleach sa 
sambahayan (5 kutsara kada galon ng tubig), o solusyon ng alkohol na 
may  70% na alkohol na nararapat sa ibabaw. Magbigay ng pagsasanay 
sa mga manggagawa na pinsala ng kemikal, direksyon ng tagagwa, 
kinakailangan sa bentilasyon, at kinakailangan ng Cal/OSHA  para sa 
ligtas na paggamit. Ang mga manggagawa at boluntaryo na 
gumagamit ng paglinis at pagdisinpekta ay dapat magsuot ng gloves o 
ibang kagamitan sa pagprotekta na kinakailangan base sa alituntuninn 
ng produkto. Sundin ang pamamaraan ng libre-sa-asthma na paglilinis na 
rekomendado ng Deparatamento ng Pampublikong Kalusugan ng  
California at siguraduhin ang tamang bentilasyon. 
• Isaalang-alang ang pagkakabit ng portable na high-efficiency air 
cleaner, pag-upgrade ng mga filter ng hangin ng pasilidad sa 
pinakamahusay na klaseng maaari, at paggawa ng iba pang mga 
pagbabago upang madagdagan ang dami ng hangin mula sa labas at 
bentilasyon sa mga lugar ng trabaho at pahingahan. 
 
Mga Patnubay sa Pisikal na Pagdistansiya 
• Magpatupad ng mga hakbang upang matiyak na may pisikal na 
pagdistansiya na hindi bababa sa anim na talampakan sa pagitan ng 
mga manggagawa, kabilang ang mga tauhan sa transportasyon. 
Maaaring kabilang dito ang paggamit ng mga pisikal na partisyon o 
nakikitang palatandaan tulad ng mga marka sa sahig, may kulay na 
tape, o mga palatandaan upang ipahiwatig kung saan dapat tumayo 
ang mga manggagawa. 
• Paliitin ang tagal ng transaksyon sa pagitan ng mga manggagawa ng 
daungan, manggagawa sa bodega, at mga tauhan sa 
transportasyon. Isagawa ang mga gate check-in at paperwork nang 
digital kung maaari. Mariing inirerekomenda na magsuot ang mga 
manggagawa ng mga takip sa mukha bago ang pakikipag-ugnayan 
sa mga tauhan ng transportasyon at iba pang mga taong pumapasok 
at lumabas sa pasilidad. 
• Atasan ang mga driver ng trak at iba pang mga di-manggagawa sa 
mga terminal na sundin ang lahat ng pag-iingat kaugnay ng COVID-19. 
Magbigay ng mga nakikitang palatandaan sa mga lugar ng paghihintay 
at serbisyo. Maglaan ng mga kinakailangang karatula na naglalarawan 
sa mga hinihingi sa mga lugar kung saan maaaring magpunta ang mga 
manggagawa o hindi manggagawa, na may kasamang mga larawan o 
nasa wika at istilo ng wika na kanilang mauunawaan. 
• Muling idisenyo ang mga lugar ng trabaho at mga pinagtitipunang 
----------------Page (9) Break----------------
                                                                    
lugar sa labas upang mapahintulutan ang hindi bababa sa anim na 
talampakang espasyo sa pagitan ng mga manggagawa. 
• Isaalang-alang ang pag-aalok ng mga pagpipilian sa mga 
manggagawa na humihiling ng mga bagong tungkulin upang 
mabawasan ang kanilang pakikipag-ugnayan sa ibang 
manggagawa (halimbawa, pamamahala sa mga 
pangangailangang pangasiwaan sa pamamagitan ng telework). 
• Gamitin ang sumusunod na herarkiya upang maiwasan ang 
pagpapasa ng COVID-19 sa mga lugar ng trabaho lalo na sa mga 
lugar kung saan mahirap panatilihin ang pisikal na distansiya: mga 
kontrol sa engineering, pang-administratibong kontrol, at PPE. 
o Kasama sa mga kontrol sa engineering ang paggawa ng 
pisikal o spatial na mga hadlang sa pagitan ng mga 
manggagawa tulad ng Plexiglas o iba pang matibay at hindi 
natatagusan na partisyon. 
o Kasama      sa      mga      pang-administratibong      kontrol      ang 
pagpaparami  ng  mga  shift  upang  mabawasan  ang  bilang  ng 
mga tauhan na naroroon sa bawat pagkakataon at matiyak na 
may sapat na pisikal na distansiya. 
o Kasama sa PPE ang mga face shield, ilang uri ng mask, at 
tumatagos na guwantes. Tandaang ang ilang disposable na 
kagamitan, tulad ng mga respirator, ay pangunahing nakalaan 
para sa mga manggagawa ng pangangalagang 
pangkalusugan at manggagawang nangangasiwa ng mga 
pathogen at hindi dapat gamitin kung hindi naaangkop. 
• Isaayos ang mga pulong para sa kaligtasan at iba pang 
pagpupulong upang matiyak na may pisikal na distansya at 
magsagawa ng mas maliliit na indibidwal na pagpupulong sa mga 
pasilidad upang makasunod sa mga patnubay sa pisikal na 
distansiya. Kung saan maaari, ilipat ang lahat ng pagpupulong at 
pakikipanayam sa telepono o mga digital platform o ilunsad ito sa 
labas. 
• Gumamit ng mga kasanayan sa pagtatrabaho, kung magagawa, 
upang limitahan ang bilang ng mga manggagawang nasa site nang 
magkakasabay. Maaaring kabilang dito ang pag-iskedyul (hal., 
pagsasalit-salit ng oras ng pagsisimula/pagtatapos ng shift) o pag-rotate 
ng access ng tauhan sa isang itinalagang lugar sa isang shift. Isaayos 
ang lugar ng trabaho upang isalit-salit ang trabaho at limitahan ang 
pag-overlap ng mga tauhan sa trabaho. Pigilan ang mga 
manggagawa sa pagtitipon sa matataong lugar. 
• Maglagay ng karagdagang limitasyon sa bilang ng mga 
----------------Page (10) Break----------------
                                                                    
manggagawa sa mga kulob na lugar, kung saan maaaring hindi sapat 
ang anim na talampakang paghihiwalay upang limitahan ang 
pagkalat ng virus. 
• Isalit-salit ang mga break ng manggagawa, alinsunod sa mga 
regulasyon sa sahod at oras, upang mapanatili ang mga protokol sa 
pisikal na pagdistansiya. 
• Isara ang mga breakroom, gumamit ng mga hadlang, o dagdagan 
ang distansya sa pagitan ng mga mesa/upuan upang mapaghiwa-
hiwalay ang mga manggagawa at pigilan ang pagtitipon sa mga 
break. Kung maaari, gumawa ng mga break area sa labas na may 
mga silong at mauupuan na nagtitiyak sa pisikal na distansiya. 
• Ilunsad ang mga pulong ng komisyon ng daungan sa pamamagitan ng 
Internet. 
• Suspindihin ang mga biyahe ng barko para sa paaralan at negosyo at 
isara ang iba pang pampublikong pag-access sa mga pantalan. 
Kontrolin ang pag-access ng dumaraan sa mga pasilidad ng port at 
pasyalan, at limitahan ang pag-access sa mga mesang pang-piknik, 
mga bangko, at iba pang mga pasilidad na maaaring ilagay sa pag-
aari ng daungan na magagamit ng publiko. 
 
 
 
 
 
 
 
 
 
 
 
 
 
 
 
  
 
 
 
1Karagdagang mga pangangailangn ay dapat isaalang-alang para sa mahinang populasyon. 
Ang mga lugar ng pagsamba ay kailangan sumunod sa lahat ng  Cal/OSHA na pamatayan at 
kailangan nakahanda na sumunod sa gabay na ito ay pati na rin ang gabay mula sa Sentro ng 
Pagkontrol o Pag-iwas sa Sakit o Centers for Disease Control and Prevention (CDC) at ang 
Departamento ng Pampublikong Pangkalusugan ng California o California  Department of 
Public Health (CDPH). Bukod dito, ang lugar na pagsamba ay kailangan nakahanda na 
baguhin ang kanilang pamamahala sa binago na gabay 
 
----------------Page (11) Break----------------
