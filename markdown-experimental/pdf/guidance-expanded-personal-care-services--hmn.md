---
PDFFormatVersion: 1.7
IsAcroFormPresent: false
IsXFAPresent: false
Title: Expanded Personal Services Guidance
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20201103090407-08'00'
ModDate: D:20201103111516-08'00'
date_created: Tue Nov 03 2020 09:04:00 GMT-0800
date_modified: Tue Nov 03 2020 09:04:00 GMT-0800
---
  
 
 
 
 
 
COVID-19 LUS QHIA 
TXOG KEV UA LAG 
LUAM: 
Cov Kev Pab Cuam 
Saib Xyuas Mob 
Nkeeg Ntiag Tug Uas 
Nthuav Txav 
 
 
 
Lub Kaum Hli Ntuj Tim 20, 2020 
 
Cov lus qhia no raug tawm qauv los daws txog ntau 
feem thiab cov hauj lwm uas qhib thoob plaws rau 
hauv lub xeev. Txawm li cas los xij, cov kws saib xyuas 
kev noj qab haus huv hauv ib cheeb tsam yuav nqis 
tes siv ntau cov cai kom nruj tsim nyog rau tej teeb 
meem sib kis kab mob rau hauv ib cheeb tsam, yog li 
cov tswv num hauj lwm kuj yuav tsum tau tuav kom 
ruaj khov cov cai tswj fwm kom zoo rau thaum qhib tej 
chaw ua si no. 
----------------Page (0) Break----------------
 
COV NTSIAB LUS 
Nyob rau Lub Peb Hlis Ntuj Tim 19, 2020, lub Xeev Tus Thawj Coj Saib Xyuas Kev Noj Qab 
Haus Huv thiab Tus Thawj Kav Xwm ntawm California Chav Hauj Lwm Ntsig Txog Zej 
Tsoom Kev Noj Qab Haus Huv (California Department of Public Health) tau muaj lus txib 
yuav kom cov neeg California nyob twj ywm hauv tsev los txo qhov sib kis ntawm 
COVID-19 ntawm qhov chaw muaj neeg coob. 
Kev cuam tshuam ntawm Tus Kab Mob Khaus Viv-19 (COVID-19) rau kev noj qab haus huv 
rau cov neeg nyob hauv California tseem tsis raug paub zoo txhij txhua li. Tau tshaj tawm 
txog kev tsis xis neej pib ntawm qhov mob me (qee tus neeg tsis hnov muaj tsos mob li) 
mus rau qhov mob loj uas tsim ua rau tuag taus. Muaj ntau pawg neeg tshwj xeeb, suav 
nrog rau cov neeg muaj hnub nyoog 65 xyoos los sis laus dua thiab tus uas muaj yam 
ntxwv mob hnyav, xws li mob plawv los sis mob ntsws los sis mob ntshav qab zib, yog cov 
muaj kev pheej hmoo siab zog ntawm kev pw tsev kho mob thiab muaj ntau yam mob 
hnyav. Kev sib kis no feem ntau lawm yog thaum tib neeg nyob sib ze los sis nyob rau qhov 
chaw uas huab cua tsis hloov zoo nrog tus neeg kis kab mob lawm, tab txawm tus neeg 
ntawd tsis muaj cov tsos mob los sis cov tsos mob tsis tau tshwm sim los xij. 
Tam sim no tseem tsis tau muaj cov ntaub ntawv hais txog qhov tseeb ntawm cov neeg kis 
tus mob thiab feem sib kis ntawm Tus Kab Mob Khaus Viv-19 (COVID-19) rau hauv cov 
chaw tsim khoom lag luam los sis pawg neeg ua hauj lwm, suav nrog cov neeg ua hauj 
lwm rau ntawm tej chaw tsim ua hauj lwm tseem ceeb. Tau muaj kev sib kis tus kab mob 
ntau npaug rau hauv cov chaw ua hauj lwm, qhia tau tias cov neeg ua hauj lwm yog cov 
muaj kev phom sij yuav tau txais los sis yuav kis tau Tus Kab Mob Khaus Viv-19 (COVID-19). 
Piv txwv li cov chaw ua hauj lwm no muaj xam nrog rau cov tsev kho mob, cov chaw 
muab kev saib xyuas kho mob ncua sij hawm ntev, cov tsev kaw neeg, cov txhab cia 
khoom noj khoom haus, cov chaw zom (hlais) nqaij, thiab cov khw muag khoom noj. 
Thaum kho cov ntaub ntawv txib hais txog kev nyob twj ywm rau hauv tsev, nws 
tseem ceeb uas yuav tau ua raws li txhua kauj ruam thiaj li yuav ua rau cov neeg 
ua hauj lwm thiab cov pej xeem sawv daws muaj kev nyab xeeb. 
Cov kev tiv thaiv tseem ceeb muaj xws li: 
✓ kev siv nrug txhawm kom nrug tau deb npaum li deb tau, 
✓ siv cov ntaub npog qhov ncoj los ntawm cov neeg ua hauj lwm (qhov 
uas tsis tsim nyog siv lub ua pa pab rau kev tiv thaiv) thiab cov neeg 
tuaj yuav khoom/cov neeg uas tau txais kev pab cuam, 
✓ nquag ntxuav tes thiab ua kev nyiam huv thiab tua kab mob tas li, 
✓ kev cob qhia cov neeg ua hauj lwm txog tej khoom siv no thiab lwm txoj kev npaj tiv thaiv 
Tus Kab Mob Khaus Viv-19 (COVID-19). 
Ntxiv rau qhov no, nws yuav tsum txheej txheem tsim nyog tseem ceeb los txheeb 
xyuas cov neeg kis tus kab mob tshiab rau hauv cov chaw ua hauj lwm, thia thaum 
lawv raug txheeb xyuas, txhawm rau kom muab kev saib xyuas sai thiab ua hauj lwm 
nrog cov muaj cai saib xyuas kev noj qab haus huv rau pej xeem sawv daws los tiv 
thaiv kev sib kis ntawm tus kab mob vais lav no.  
----------------Page (1) Break----------------
 
LUB HOM PHIAJ 
Daim ntaub ntawv no yuav muab lus qhia txog cov kev pab cuam saib xyuas mob nkeeg 
ntiag tug uas nthuav txav, qhov ntawd yuav xam muaj kev saib xyuas mob nkeeg ntiag 
tug uas yuav muaj kev kov chwv tus neeg siv kev pab cuam tej ntsej muag piv txwv li sab 
plu, electrolysis, thiab waxing. Qhov lus qhia no yuav siv rau cov khw ua kev zoo nkauj, 
cov khw saib xyuas daim tawv nqaij, electrology, khw pheev rau tes rau taw, khw zas 
duab rau lub cev, tattoo parlors, thiab khw tho kauj ntseg, thiab kev kho mob zaws ib ce 
(hauv kev teeb tsa uas tsis yog kev mob nkeeg). Cov lag luam nyob rau cov hom hauj 
lwm no yog qhib tag nrho txhua txheej tab sis yuav tsum ua raws cov kev hloov kho hauv 
cov lus qhia no.  
Hais txog cov ntaub ntawv kho tshiab hais txog qhov theem ntawm lub zos, mus saib 
Qhov phiaj xwm rau kev lag luam uas nyab xeeb dua. Thov nco tsoov hais tias cov chaw 
hauj lwm saib xyuas kev noj qab haus huv hauv zej zog tuaj yeem yuav tau siv qhov txheej 
ua nruj thiab txawv. Nrhiav cov ntaub ntawv hauv zej zog txog koj lub zos. 
Qhov lus qhia no muaj lub hom phiaj txhawb kom muaj kev nyab xeeb, muaj kev tu kev 
nyiam huv rau cov neeg ua haujlwm thiab cov neeg yuav khoom. Kev teeb tsa tus neeg 
tau ntawv tso cai ntawd yuav tsum lees paub tias tus tswv xauj los sis tus neeg xauj yuav 
rov siv tau tsuas yog thaum lawv npaj txhij thiab muaj peev xwm ua li tej hau kev ua kom 
muaj kev ntsuas nyab xeeb li qhov tsim nyog thiab muaj kev nyab xeeb rau lawv thiab 
lawv cov neeg yuav khoom. 
Qhov kev qhia ntawd tsis muaj lub hom phiaj los thim los sis tso tseg cov neeg ua hauj lwm 
li kev muaj cai, kev sib nyom nqi uas raug raws txoj cai, uas muaj txoj cai yuam, los sis muaj 
kev koom tes thiab tsis muaj ntxaws ntxaws, vim tias nws tsis suav tej lus txib fab kev mob 
nkeeg hauv cheeb nroog nrog, los sis tsis yog ib qho kev hloov pauv rau qhov tseev kom 
ua fab kev nyab xeeb thiab kev mob nkeeg uas muaj cia yuam uas tseem siv xws li ib qho 
ntawm Cal/OSHA los sis California Board of Barbering thiab Cosmetology.1Nyob nrog cov 
kev hloov niaj hnub no raws tej lus qhia kom muaj kev noj qab nyob zoo thiab cov lus txib 
qib xeev/cheeb tsam ze, vim tseem muaj kab mob COVID-19 txuas mus ntxiv. Cal/OSHA 
muaj tej lus qhia dav dua qub hauv lawv li Cal/OSHA Cov Lus Qhia Txog Kev Pov Thaiv 
Cov Neeg Ua Haujlwm Kom Txhob Mob COVID-19 webpage. CDC muaj cov ntaub ntawv 
ntxiv txog lawv cov lus qhiarau cov chaw lag luam thiab cov tswv ntiav ua hauj lwm. 
Yuav Tau Siv Cov Ntaub Npog Qhov Ncauj Qhov Ntswg 
Thaum Lub Rau Hli Ntuj 18, CDPH tau tsim Cov lus qhia txog Kev Siv Cov Ntaub Npog Ntsej 
Muag, , uas yuav tsum kom cov neeg ua hauj lwm thiab cov neeg pej xeem sawv daws 
siv cov ntaub npog ntsej muag rau ntawm txhua lub chaw uas neeg sawv daws mus los 
thiab rau hauv cov chaw ua hauj lwm uas muaj kev phom sij yuav kis tau tus kab mob. 
Tshawb nrhiav cov ntaub ntawv ua tiav, suav nrog txhua qhov yuav tsum tau ua thiab kev 
zam ntawm cov cai no, tuaj yeem pom nyob hauv cov lus qhia.  
Lub chaw CDPH Cov Lus Qhia Siv Ntaub Npog Ntsej Muag yog saib raws li lwm cov ntaub 
ntawv kho dua tshiab rau feem kev to taub tshawb fawb tam sim no ntawm kev sib kis 
ntawm tus kab mob vais lav uas ua rau muaj Tus Kab Mob Khaus Viv-19 (COVID-19). Thov 
kuaj xyuas ntawm lub chaw CHPH lub website yog xav paub cov ntaub ntawv kho dua 
tshiab. 
----------------Page (2) Break----------------
 
Lub Phiaj Xwm Tshwj Xeeb Xeeb Chaw Ua Hauj 
Lwm 
• Tsim cov ntawv sau ua, kev ua hauj lwm tshwj xeeb rau kev tiv thaiv Tus 
Kab Mob Khaus Viv-19 (COVID-19) nyob rau txhua qhov chaw, ua qhov 
kev soj ntsuam kev pheej hmoo ntawm txhua qhov chaw ua hauj lwm 
thiab txua txoj hauj lwm, thiab xaiv ib tus neeg ntawm txhua lub tsev hauj 
lwm los ua raws txoj phiaj xwm. 
• Koom tes nrog CDPH Lus Qhia Kev Npog Qhov Ncauj Qhov Ntswgnyob rau 
hauv Chaw Ua Hauj Lwm Lub Phiaj Xwm Tshwj Xeeb thiab suav nrog rau 
txoj cai lis hauj lwm rau cov raug zam. 
• Txheeb xyuas cov ntaub ntawv tiv tauj ntawm lub chaw saib xyuas kev noj 
qab haus huv uas muaj chaw nthuav lus hais txog kev sib kis Tus Kab Mob 
Khaus Viv-19 (COVID-19) ntawm cov neeg ua hauj lwm los sis cov Qhua. 
• Cob qhia thiab sib txuas lus nrog cov neeg ua hauj lwm thiab tus sawv cev 
neeg ua hauj lwm nyob rau lub phiaj xwm thiab tsim kom muaj lub phiaj 
xwm rau cov neeg ua hauj lwm thiab lawv cov neeg sawv cev. 
• Nquag ntsuam xyuas lub chaw ua hauj lwm kom ua tau raws lub phiaj 
xwm thiab tej ntaub ntawv thiab txheeb txog yam ua tsis tau zoo kom 
raug. 
• Tshuaj ntsuam txhua tus neeg mob los ntawm Tus Kab Mob Khaus Viv-19 
(COVID-19) thiab txiav txim seb puas txhua feem ntawm kev ua hauj lwm 
puas muaj kev phom sij ua rau sib kis tus kab mob tau. Kho txoj kev npaj 
raws li tsim nyog txhawm rau kom tiv thaiv txhob muaj neeg kis mob mus 
ntxiv. 
• Cov qauv kev cai rau thaum lub chaws hauj lwm muaj kab mob sib kis, 
kom mus raws li Hwm Tsav Saib Xyuas Kev Noj Qab Haus Huv Hauv (CDPH) 
cov lus qhia thiab cov lus txib los sis cov lus qhia los ntawm lub chaw hauj 
lwm saib xyuas kev noj qab haus huv hauv zej zos. 
• Kev txheeb xyuas kev nyob sib ze (tsis tshaj rau fij ntev txog 15 feeb los sis 
ntev dua) rau ntawm ib tug neeg ua hauj lwm uas raug tus kab mob thiab 
siv cov kauj ruam cais cov neeg ua hauj lwm uas raug Tus Kab Mob Khaus 
Viv-19 (COVID-19) thiab cov neeg tau nyob ze nrog tus neeg no cia nyias 
nyob nyias ib leeg. 
• Sau ntawv ceeb toom rau txhua tus neeg ua hauj lwm, thiab cov tswv 
num txog cov neeg ua hauj lwm uas tau cog lus ua hauj lwm ntxiv, cov 
uas raug nyob ze rau Tus Kab Mob Khaus Viv-19 (COVID-19) thiab hais qhia 
lub chaw txog kev sib kis kab mob mus rau lub tsev saib xyuas kev noj qab 
haus huv hauv ib cheeb tsam. Yog xav paub lwm cov ntaub ntawv ntxiv 
hais txog tus tswv num tej luag hauj lwm raws hauv txoj cai AB 685 (Tshooj 
84, Tej Cai Lij Choj ntawm 2020), hais txog Cov Qauv Cai Yuam Siv Kom 
----------------Page (3) Break----------------
 
Ntau Ntxiv thiab Tus Tswv Num Qhov Kev Hais Qhia Tawm los ntawm 
Cal/OSHA thiab Tus Tswv Num Cov Nqe Lus Nug txog AB 685 tuaj ntawm 
CDPH. 
• Ua raws li cov lus qhia hauv qab no. Yog tsis ua raws li cov lus qhia no tuaj 
yeem ua rau lub chaw muaj cov neeg mob no raug kaw tsis pub ua hauj 
lwm mus ib ntus los sis raug txwv tsis pub qhib ua hauj lwm tau tag nrho. 
 
Cov Ncauj Lus rau Kev Cob Qhia Neeg Ua Hauj 
Lwm 
• Cov ntaub ntawv hais txog Tus Kab Mob Khaus Viv-19 (COVID-19), yuav tiv 
thaiv nws kom txhob sib kis, thiab cov neeg uas muaj kev phom sij kis mob 
tau zoo dua uas yuav ua rau mob nyhav los sis ua rau tuag tau. 
• Kev kuaj ntsuas tus kheej rau tom tsev, suav nrog kev ntsuas qhov kub ntawm 
lub cev thiab/los sis kev ntsuas cov yeeb yam mob raws li kev siv CDC cov 
lus qhia. 
• Kev tseem ceeb ntawm qhov tsis tuaj ua hauj lwm: 
o Yog ib tug neg ua hauj lwm muaj cov yeeb yam mob ntawm Tus Kab 
Mob Khaus Viv-19 (COVID-19) raws li tau hais tseg los ntawm CDC,xws 
li ua npaws los sis no tshee, hnoos, ua pa txog siav los sis ua pa nyuaj, 
sab nkees, mob leeg nqaij los sis mob ib ce, mob taub hau, tsis qab los 
noj mov los sis tis hnov tus ntxhiab, mob qas, tshaws ntswg los sis los kua 
ntswg, xeev siab, ntuav, los sis raws plab, LOS SIS 
o Yog ib tug neeg ua hauj lwm raug kuaj pom muaj Tus Kab Mob Khaus 
Viv-19 (COVID-19) thiab tseem tsis raug muab faib cais mus nyob ib 
leeg, LOS SIS  
o Yog, hauv lub sij hawm 14 hnub, ib tug neeg ua hauj lwm uas tau nyob 
ze nrog tus neeg raug kuaj pom muaj Tus Kab Mob Khaus Viv-19 
(COVID-19) thiab raug xam tias tseem muaj feem yuav kis tau tus kab 
mob (xws li tseem raug cais nyob ib leeg). 
• Txhawm rau rov qab mus ua hauj lwm tom qab qhov kev tshuaj saib 
xyuas mob txog Tus Kab Mob Khaus Viv-19 (COVID-19) tsuas ua tau tom 
qab ua raug raws li CDPH Cov Lus Qhia txog Kev Rov Qab mus Ua Hauj 
Lwm los sis mus Tim Tsev Kawm Ntawv Tau Tom Qab Tshuaj Xyuas Txog 
Tus Kab Mob Khaus Viv-19 (COVID-19). 
• Yuav tau mob siab nrhiav kev kho yog lawv cov yeeb yam mob huam 
mob loj tuaj, suav nrog mob tas li los sis ceev rau ntawm hauv siab, feeb 
tsis meej, los sis di ncauj los sis ntsej muag doog xiav. Muaj cov naub ntawv 
xov xwm tshiab thiab lwm cov ntaub ntawv rau ntawm CDC lub 
webpage. 
----------------Page (4) Break----------------
 
• Qhov tseem ceeb ntawm kev nquag ntxuav tes nrog tshuaj xab npum 
thiab dej, suav nrog kev ntxuav tes nrog tshuaj xab npum kom ntev txog 20 
xis nkoos (los sis siv tshuaj tsuag tua kab mob rau ntawm tes uas muaj kuab 
cawv ethanol xyaw nrog tsawg kawg 60% (raws li nyiam) los sis muaj cov 
kuab cawv isopropanol xyaw nrog 70% (yog tsis pub cov me nyuam yaus 
siv tau hom tshauj no) thaum cov neeg ua hauj lwm tsis muaj peev xwm 
mus rau ib ib lub dab dej los sis lub chaw ntxuav tes tau raws li CDC cov lus 
qhia). Tsis txhob siv cov tshuaj ntxuav tes ua muaj methanol vim nws muaj 
qhov tsi haum rau cov me nyuam yaus thiab cov neeg laus. 
• Kev tseem ceeb ntawm kev caiv lub cev nyob kom sib nrug deb, thaum 
nyob rau ntawm chaw ua hauj lwm thiab thaum lub sij hawm so (saib 
tshooj ntawv hauv qab no hais txog Kev Caiv Lub Cev Nyob Kom Sib Nrug 
Deb). 
• Kev siv cov ntaub ntawv npog ntsej muag kom raug zoo, muaj xws li: 
o Cov npog ntsej muag uas tsis yog khoom siv pov thaiv tus kheej 
(personal protective equipment, PPE). 
o Kev rau ntaub npog qhov ncauj qhov ntswg tuaj yeem tiv thaiv tau 
cov neeg nyob ze, tab sis tsis hloov tau qhov tsim nyog ntawm qhov 
kev sib nrug thiab nquag ntxuav tes. 
o Cov ntaub npog ntsej muag yuav tsum npog tag nrho lub qhov ntswg 
thiab qhov ncauj. 
o Cov neeg ua hauj lwm yuav tsum ntxuav tes los sis siv tshuaj tsuag tua 
kab mob rau ntawm tes ua ntej thiab tom qab siv los sis hloov kho cov 
ntaub npog ntsej muag. 
o Zam txhob chwv lub qhov muag, qhov ntswg, thiab qhov ncauj. 
o Ntaub npog qhov ncauj qhov ntswg yuav tsum txhob siv ua ke tau 
thiab yuav tsum muab ntxhua los sis muab pov tseg tom qab siv txhua 
zaus. 
• Cov ntaub ntawv hais txog kev tsuas tsis huv muaj nyob hauv CDPH Cov 
Lus Qhia rau Kev Siv Cov Ntaub Npog Ntsej Muag, uas nyob rau kis xwm 
txheej yuav tsum tau npog ntsej muag thiab kev zam, thiab txhua cov cai 
tswj hwm, cov cai ua hauj lwm, thiab cov kev coj ua ntawm cov tswv num 
hauj lwm uas raug coj los siv txhawm rau kom muaj kev siv cov ntaub 
npog ntsej muag. Kev cob qhia kuj yuav tsum muaj nyob rau hauv tus tswv 
num hauj lwm cov cai tswj hwm hais txog cov tib neeg raug zam tsis tau 
siv ntaub npog ntsej muag yuav tau ua li cas thiaj muaj kev tiv thaiv thiab 
nyab xeeb. 
• Saib xyuas kom cov neeg cog lus ua hauj lwm, cov neeg ua hauj lwm ib 
ntus, los sis cov neeg ua hauj lwm rau ntawm lub chaw raug cob qhia zoo 
txog kev tiv thaiv Tus Kab Mob Khaus Viv-19 (COVID-19) thiab muaj lwm 
----------------Page (5) Break----------------
 
yam khoom siv tseem ceeb thiab PPE. Sib tham txog cov luag hauj lwm ua 
ntej lub sij hawm uas cov koom haum xa cov neeg ua hauj lwm ib ncua 
thiab/los sis cov neeg ua hauj lwm muaj ntawv cog lus tuaj. 
• Covntaub ntawv hais txog kev them cov nyiaj so rau cov neeg ua hauj 
lwm uas tej zaum yuav muaj cai tsim nyog los txais cov nyiaj pab txhawm 
rau pab ua rau kom muaj kev yooj yim rau thaum nyob tom tsev. Saib cov 
lus qhia ntxiv ntawm tsoom fwv qib siab cov khoos kas pab txhawb nqa 
kev them nyiaj rau cov neeg mob Tus Kab Mob Khaus Viv-19 (COVID-19), 
suav nrog cov neeg ua hauj lwm uas tau txais kev them nyiaj so hauj lwm 
vim muaj mob raws li cov cai Rau Kev Tiv Thaiv Kab Mob Vais Lav Khaus 
Laus Nam (Coronavirus) Ua Ntej Tshaj Plaws Rau Cov Yim Neeg.  
 
Cov Cai Kav (maj tab kas) thiab Kev Tshuaj 
Ntsuas Xub Thawj Rau Tus Neeg 
• Yuav tsum tau ntsuas kev kub thiab/los sis kuaj cov tsos mob ntawm txhua 
tus neeg ua hauj lwm thaum lawv pib ua hauj lwm thiab txhua tus neeg 
muag khoom los sis cov neeg cog lus ua hauj lwm nkag rau hauv qhov 
chaw ua hauj lwm. Ua kom ntseeg tias lub ntsuas qhov kub txias/ntsuas tus 
yam ntxwv mob txhob nyob ze dhau rau tus neeg ua hauj lwm los ua kom 
nrug tab tom.  
• Yog tias yus yuav tau ua yus kev ntsuam xyuas tom tsev, kuj yog ib txoj 
hauv kev phim ntxiv los ua kom tau raws kev teeb tsa, ua kom ntseeg tias 
tau muaj kev ntsuam xyuas ua ntej tus neeg ua hauj lwm yuav tawm tom 
tsev tuaj ua hauj lwm thiab ua raws li CDC cov lus qhia, raws li tau piav 
nyob rau Cov Ncauj Lus rau Tus Neeg Ua Hauj Lwm Xyaum li nqe saum toj 
no. 
• Txhawb nqa cov neeg ua hauj lwm thiab cov qhua tus uas muaj mob los 
sis pom muaj cov tsos mob tus kab mob Khaus Viv-19 (COVID-19) kom 
nyob tsev. 
• Cov tswv haujlwm yuav tsum muab thiab paub meej tias cov neeg ua 
haujlwm siv tag nrho txhua cov khoom cuab yeej pov thaiv uas tsim nyog 
xws li daim iav tsom qhov muag, hnab looj tes, thiab daim thaiv ntsej 
muag nyob rau thaj chaw uas tsim nyog. 
• Cov tswv hauj lwm tsim nyog ua zoo xav siv cov hnab looj tes uas siv tag 
pov tseg uas yuav pab tau zoo rau kev ntxuav tes tas li los sis kev siv tshuaj 
pleev tua kab mob ntawm tes; piv txwv cov neeg ua hauj lwm tus uas 
ntsuam xyuas lwm tus cov tsos mob los sis saib xyuas tej chaw uas kov tas li. 
Cov neeg hauj lwm yuav tsum rau cov hnab looj tes thaum tuav cov 
khoom uas tau paug tej kua dej ntawm neeg lub cev. 
• Yuav tsum rau cov hnab looj tes uas siv tag es muab pov tseg tau thaum 
uas ua hauj lwm uas tseev kom rau hnab looj tes. Cov hnab looj tes yuav 
----------------Page (6) Break----------------
 
tsum ua kom muaj kev sib xyaw nrog kev ntxuav tes tsis tu ncua thiab tsis 
hloov chaw ntxuav tes. 
• Cov neeg ua hauj lwm yuav tsum caiv nyob kom sib nrug deb tas li rau fij 
ntawm cov neeg qhua los sis cov neeg ua hauj lwm ua ke yuav tsum rau 
yam tiv thaiv (xws li., daim thaiv ntsej muag los sis daim thaiv qhov muag) 
nrog rau daim ntaub npog qhov ncauj qhov ntswg tib si. Txhua tus neeg 
ua hauj lwm yuav tsum siv sij hawm kom tsawg nyob nrog cov qhua uas 
yog nyob ze tshaj li rau fij. 
• Hu rau cov qhua ua ntej mus ntsib lawv kom paub meej lub sij hawm teem 
sij hawm thiab nug seb lawv los sis ib tus neeg hauv lawv tsev neeg puas 
muaj tsos mob tus kab mob Khaus Viv-19 (COVID-19). Yog hais tias tus 
neeg yus yuav mus ntsib ntawv teb lus lees tias muaj thiab no ces rov teem 
sij hawm dua tshiab. Tuaj yeem muaj kev sib txuas lus xws li kev hu xov tooj, 
app, email, lossis xa text tuaj qhia rau cov qhua tias nws tsuas tuaj ntawm 
qhov chaw raws li nws kev teem caij nkaus xwb yog hais tias nws tsis muaj 
ib qho kev pheej hmo yuav kis mob rau lwm tus neeg los sis cov neeg ua 
haujlwm. Txhawm rau kom nqis tes ua cov txheej txheem kuaj ua ntej thiab 
paub meej tias muaj kev nyob sib nrug deb, ces txiav txim siab tso cia kev 
siab teem caij. 
• Qhia rau cov qhua tias tswv tsis pub lawv cov phooj ywg los sis tsev neeg 
raug tso cai tuaj nrog, tsuas kam cia leej niam leej txiv los sis tus neeg saib 
xyuas tus menyuam uas tsis puv hnub nyoog xwb. 
• Yuav tsum tau kuaj cov qhua seb lawv puas kub thiab/los sis puas muaj 
cov tsos mob thaum lawv tuaj txog, kom lawv siv tshuaj ntxuav tes, thiab 
rau ntaub npog qhov ncauj qhov ntswg yam tsawg kawg ua tau raws li 
CDPH Tsab Ntawv Qhia Rau Ntaub Npog Qhov Ncauj Qhov Ntswg. Cov 
tswv dej num muaj cai txwv tsis pub cov qua thiab cov tuaj saib xyuas uas 
muaj cov tsos mob. 
• Muab ib cov txheej txheem lus qhia rau cov qhua txog ntawm qhov tseem 
ceeb ua ntej yuav tuaj. Cov txheej txheem yuav tsum muaj cov lus qhia 
txog kev siv daim ntaub npog qhov ncauj qhov ntswg, siv tshuaj ntxuav 
tes, tswj kev sib nrug deb ntawm cov qhua, thiab lawv yuav tsum sib txuas 
lus hloov pauv kev pab cuam. Cov txheej txheem yuav tsum tau tshaj 
tawm nyob rau hauv cov chaw pom meej, suav nrog ntawm cov qhov 
rooj nkag, suav nrog cov duab thaij duab, thiab ua kom muaj digitally (piv 
txwv li los ntawm email). 
 
 
 
 
----------------Page (7) Break----------------
 
Cov Txheej Txheem Kev Ua Kom Huv thiab 
Kev Tsis Kis Kab Mob 
• Xav txog kev qhib tej qhov rais chav kho mob, yog tias ua tau thiab nyob 
rau hauv tej kev cog lus ntawm kev ruaj ntseg.  
• Yog ua tau, mob siab rau kev teeb lub tshuab qus cua ua muaj ntxiaj ntim 
siab ua nqa tau, tsim kho lub lim huab cua kom muaj txiaj ntsim zoo tshaj 
plaws rau ntawm lub chaw, thiab ua lwm yam kev hloov pauv kom ntxiv 
cov huab cua sab rauv los thiab nqus cov cua sab hauv txhua qhov chaw 
ua hauj lwm tag nrho.  
• Kuaj xyuas rau ntawm CDPH website tas li rau cov ntaub ntawv kho dua 
tshiab thiab cov lus qhia lim cua kom txhob muaj kab mob los ntawm cov 
cua phem tshwm sim rau sab hauv tej tsev. 
• Yuav tsum kom cov neeg koom ua haujlwm, cov neeg xauj tsev, tus tswv 
khw xauj, thiab/los sis cov neeg ua hauj lwm sib koom tes thiab npaj tias 
thaj chaw twg yuav cia tu kom huv si thiab tua kab mob thaum pib txog 
ntua thaum xaus ib zeeg hauj lwm thiab nruab nrab ntawm cov qhua. 
ntxuav so kom huv si cov chaw muaj neeg ntau, xws li chaw tos txais, thiab 
thaj chaw kev nkag thiab kev tawm suav txog tej ntaiv, thiab tes tuav. 
• Feem ntau ntxuav cov chaw siv dav siv suav nrog daim npav rho nyiaj, 
cov txee, cov chaw tos txais, cov leeg ntawm qhov rooj, cov hloov teeb, 
xov tooj, chav dej thiab cov chaw ntxuav tes. 
• Ntaus nqi xyuas txog kev nqus cua tawm, kev tu nyiam huv, thiab kev 
txhawb nqa noj qab nyob zoo thiab txheej txheem tu kev nyiam huv thiab 
sau tshiab rau qhov uas tsim nyog. Siv theem qib raws li tsev kho mob, 
Environmental Protection Agency (EPA)-tsuaj uas tau kev tso cai lawmlos tu 
kev nyiam huv thiab tua kab mob tawm ntawm ib qho chaw twg uas tus 
neeg siv kev pab cuam tau chwv nrog xws li lub rooj, tog hauv ncoo teem 
ntsej muag (face cradles), tog zaum, tog hauv ncoo ntev, lub pob qhib 
qhov rooj, rooj, tog thiab lwm lwm yam. Ua raws li tsev tsim tshuaj tej lus qhia 
ntsig txog cov sij hawm uas siv tua tau kab mob. Siv cov tshuaj tua kab mob 
uas muaj ntawv sau lo rau siv tawm tsam cov kab mob tawm tshiab kom tau 
zoo, tshuaj ntxuav tsev (5 diav tshuaj yej rau ib gallon dej), los sis muaj cawv 
tov nrog li ntawm 70% uas phim rau qhov khoom yuav txhuam. Muab kev 
qhuab qhia txog kev phom sij ntawm tshuaj khesmis, muab phau ntawv qhia 
kev siv, qhov tseev kom ua thaum nqus cua tawm, thiab cov lus tseev kom 
ua kom muaj kev nyab xeeb ntawm Cal/OSHA rau cov neeg ua haujlwm. 
Cov neeg hauj lwm uas siv cov khoom tu ntxuav los sis cov tshuaj tua kab 
mob yuav tsum rau cov hnab looj tes thiab lwm cov cuab yeej tiv thaiv tus 
kheej raws li tseev kom ua los ntawm yam khoom ntawd. Ua raws li cov kev 
ntxuav tu kom huv si rau muaj kev nyab xeeb dua cov hau kev California Lub 
Chaw Hauj Lwm Saib Xyuas Kev Noj Qab Haus Huv Noj Qab Haus Huv Rau 
Pej Xeem thiab xyuas kom muaj qhov cua tawm mus los tsim nyog. 
----------------Page (8) Break----------------
 
• Vim tias muaj ib co qho nyob raws npoo xws li cov tog zaum uas tsis tuaj 
yeem tua kab mob tau yooj yim, ces txiav txim siab muab ntaub yas los looj 
los sis siv ntaub pua uas pov tseg tau thiab tu kev nyiam huv los sis muab 
daim ntaub pua ntawd pov tseg tom qab hloov neeg siv lawm. 
• Tag nrho txhua cov khoom siv ntawm chaw ua hauj lwm thiab chav kho 
mob yuav tsum raug tua kab mob kom yog yog ua ntej yuav siv rau lwm 
tus neeg. 
o Tej khoom siv uas tsis muaj qhov, xws li tus ciaj tais los sis rab txiab, ces 
tu kom huv si uas siv dej kub, kua xab-npum txhuam rau tshem tej ub 
no tawm. Ntsuav thiab ziab kom qhuav thiaj yog. Raws qab los 
ntawm kev muab lub cuab yeej tsau rau hauv ib yam tshuaj tua kab 
mob hom ua kua uas tso npe rau hauv EPA uas raug ntaus cim ua 
bactericide, fungicide, thiab virucide nyob rau cov sij hawm tua tau 
kab mob raws li qhov uas qhov chaw tsim tshuaj cov lus qhia tau hais 
tseg. Cov khoom yuav tsum raug muab tshem tawm nyob rau thaum 
kawg ntawm cov sij hawm tua tau kab mob, muab yaug, thiab 
muab ua kom qhuav nrog ib txoj phuam ntawv uas huv si. 
o Ntawm cov cuab yeej hluav taws xob xws li cov teeb LED nthuav 
dav, cov chaw ncu phuam kub, thiab tej cuab yeej kev ua zoo 
nkauj, tu qhov cuab yeej nrog tshuaj tsuag los sis so tej khoom paug 
uas ntsia pom. Raws qab nraim nrog ib lub taub tsuag tshuaj tua kab 
mob uas tso npe rau hauv EPA los sis so tawm nyob rau cov sij hawm 
tua tau kab mob raws li qhov uas qhov chaw tsim tshuaj cov lus qhia 
tau hais cim tseg. Siv kev ceev faj thaum uas siv lub taub tsuag tshuaj 
thiab nco ntsoov hais tias koj qhov cuab yeej raug rho hluav taws 
xob tawm lawm thiab tsis txhob tsuag rau lub tshuab. Ntawm khoom 
siv hluav taws xob xws li chaw sau ntawv, tej ntxaij siv tes nias, phiaj 
ntaus ntawv, tej cuab yeej tswj ncua deb, thiab tej tshuab ATM, 
tshem tej yam tsuas uas ntsia pom yog tias muaj. Ua raws tej lus qhia 
ntawm qhov chaw tsim khoom rau txhua yam khoom siv ua kev tu 
huv si thiab kev tua kab mob. Xav txog kev siv tej hau khwb uas so 
tau rau tej khoom siv hluav taws xob. Yog tias tsis muaj lus coj qhia 
ntawm qhov chaw tsim khoom, ces kom xav txog kev siv tej khoom 
so los sis tej taub tsuag tsuag tshuaj uas muaj cawv nrog uas muaj 
keeb cawv yam tsawg yog 60% los mus tua kab mob ntawm tej 
ntxaij taum tes. Ua kom tej npoo qhuav txhua nrho txhawm rau zam 
tau qhov kev teev ua pas ua mias ntawm tej khoom ua kua. 
• Txhawm rau ua kom muaj kev pheej hmoo tsawg tshaj plaws ntawm 
Legionnaires tus kab mobthiab lwm yam kab mob uas cuam tshuam nrog 
dej, siv cov kauj ruam kom ntseeg tau hais tias txhua hom kab ke ntawm 
dej (piv txwv, dej txhuav siv haus) muaj kev nyab xeeb thaum siv tom qab 
tom qab uas muaj kev kaw chaw ua haujlwm ncua ntev. 
• Tej chaw pw uas siv ntaub pua, yog tias tus qhua tsis nkag mus rau hauv 
qab ntaub los, kuj tseem yuav tau muab tej ntaub pua chaw tshem tawm 
----------------Page (9) Break----------------
 
thiab muab lub txaj los sis lub rooj tua kab mob tib si. Tej rooj kho mob yuav 
tsum muab npog uas siv ib daim ntawv npog rooj kho mob huv si, ib daim 
phuam huv, los sis ib daim ntaub huv huv tom qab uas siv tag txhua zaus. 
• Cov neeg ua hauj lwm yuav tsum siv tej hnab looj tes uas pov tseg tau 
thaum tshem tej ntaub pua chaw, tej phuam, thiab lwm yam ntaub pua 
uas siv tag, xam muaj pag thiab tej ntaub pua ntawm neeg thov kev pab 
rau txhua zaum kev kho mob. Txhob nchos tej khaub ncaws cia ntxhua 
uas paug tsuas. Tso tej ntaub pua rau hauv lub chaw rau uas tso raws kab, 
muaj hau kaw uas nyob sab nrauv ntawm qhov chaw kho mob, yog tias 
ua tau, txhawm rau ua kom muaj qhov mus tau tsawg kawg kiag ntawm 
kev tso kab mob rau saum huab cua. Tej ntaub pua uas tsuas yuav tsum 
txhob muab los siv dua lawm txog ntua thaum uas muaj kev pab cuam 
ntxhua khaub ncaws raws kev lag luam tiav log los sis raws tus txheej 
txheem kev ntxhua khaub ncaws uas xam muaj kev muab tsau rau hauv 
cov dej uas muaj qhov kub yam tsawg yog 160 oos xam Fahrenheit kom 
ntev yam tsawg yog 25 feeb. Muab txhua daim ntaub pua chaw huv tso 
rau hauv qhov chaw huv thiab npog. 
• Yog ua tau, tsis txhob cheb tsev los sis siv lwm lub tswv yim ua kom tej kab 
mob ya mus raws huab cua tshwj tsis yog txhua tus neeg nyob hauv thaj 
chaw no muaj khoom siv PPE tsim nyog. Siv ib lub tshuab nqus pluas plav 
uas muaj ib daim lim HEPA yog ua tau. 
• Tsis pub muaj khoom noj los sis khoom haus nyob rau ntawm tej chaw los sis 
hauv cov chav kho mob. 
• So kom huv si tej chaw qho sau khoom, thiab txhua qhov chaw nkaum 
thiab nkev tshauj. Tshem tawm thiab muab cov khoom qhib “sim”; pov 
tseg txhob siv lawm ua li no thiaj pab txo tej kev kis mob. Ntxiv cov paib 
rau thaj chaw no kom cov neeg paub tias nws yog huv thiab tshuaj tua 
kab mob txhua hnub. 
• Txhawb txoj kev siv daim npav rho nyiaj thiab siv nyiaj uas them tsis sib 
cuag. Yog tias them nyiaj tsis tau los sis daim npav siv tsis tau, cov neeg 
yuav tsum nqa nyiaj kom txwm them kiag xwb los sis daim nyiaj chej. 
• Xav txog kev txhim kho rau cov kais dej tsis muaj xab npus, tshuaj ntxuav 
tes thiab cov phuam so tes, thiab ntxiv cov kov tsis so, siv lub tshuab tshuaj 
ntxuav tes. Nco ntsoov txhab tej chaw rau xab npum ntxuav tes thiab 
ntawv so tes yam xwm yeem. 
• Ua kom tau cov chaw txais tos thiab chaw ua hauj lwm nrog cov khoom 
ntxuav kom huv, nrog rau cov tshuaj ntxuav tes kom huv thiab cov ntaub 
so huv. 
• Muab sij hawm rau cov neeg ua hauj lwm los ua kev tu kom huv ncua sij 
hawm lawv sij hauj lwm. Cob cov hauj lwm tu kom huv tsim nyog yuav tau 
cob ncua sij hawm ua hauj lwm tam li yog ib feem ntawm tus neeg ua 
hauj lwm cov luag hauj lwm. 
----------------Page (10) Break----------------
 
• Cov neeg ua haujlwm yuav tau zam kev sib koom xov tooj, tej ntawv sau, 
tej koos pis tawj, rooj ua haujlwm, cwj mem, thiab lwm yam khoom siv ua 
haujlwm, thaum ua tau. Txhob koom siv PPE. 
• Ntxiv rau cov cai kev tu huv si thiab txheej txheem kev tua kab mob, kev 
lag luam yuav tsum uas raws nraim li Tsoom Saib Xyuas Kev Txiav Plaub 
Hau thiab Kev Siv Khoom Ua Kom Zoo Nkauj hauv California. Lwm cov cai 
ntxiv kuj tseem yuav muab siv rau cov kev lag luam nyob rau qib cheeb 
nroog, qib cheeb tsam ze thiab. 
Cov Lus Qhia Caiv Lub Cev Nyob Kom Sib 
Nrug Deb 
• CEEB TOOM: kev nyob sib nrug deb ntawm lub cev nkaus xwb yuav tsis 
txaus rau kom tiv thaiv kev sib kis Tus Kab Mob Khau Viv-19 (COVID-19) 
hauv tsev.  
• Nqis tes siv cov cai tswj kom ntseeg tau hais tias muaj kev sib nrug ntawm 
lub cev yam tsawg yog rau fij (feet) li ntawm cov neeg ua haujlwm thiab 
cov neeg yuav khoom, tshwj lub sij hawm muab tej kev pab cuam uas 
yuav tau nyob sib ze. Qhov no suav nrog kev siv cov khoom los kem los sis 
kev ntsia kom nyob sib nrug (piv txwv li, kev cim hauv plag los sis cov paib 
qhia los qhia qhov chaw cov neeg hauj lwm sawv rau). 
• Tswj kom tau yam tsawg rau feet ntawm kev sib nrug lub cev li ntawm 
txhua qhov chaw ua haujlwm, thiab/los sis siv tej laj kab thaiv uas tsis xau 
tau li ntawm tej chaw ua hauj lwm txhawm rau pov thaiv cov neeg yuav 
khoom thiab cov neeg ua hauj lwm. 
• Muaj kev teem caij uas nyias muaj nyias sij hawm txhawm rau txo nqis kev 
nyob sib ti ntawm kev txais tos thiab ua kom muaj sij hawm txaus rau kev tu 
huv si thiab kev tua kab mob ua ntej lwm tus neeg yuav khoom yuav mus 
ntsib. Xav txog kev muab kev pab cuam rau cov neeg kom tsawg leej 
dua qub nyob rau txhua hnub los sis txuas cov xuab moos ua hauj lwm 
mus ntxiv kom muaj sij hawm ntau ntxiv thaum hloov neeg siv kev pab 
cuam mus ntsib thiab ncua sij hawm teem caij nkag mus. 
• Yog tias ua tau, siv lub tshuab kos ncua deb kom ntseeg tau tias cov neeg 
ua hauj lwm raug ceeb toom thaum cov qhua tuaj txog. Hais kom cov 
neeg yuav khoom nyob sab nrauv tos lossis nyob hauv lawv tej tsheb tos 
zoo dua qhov sib txiv nyob hauv tej chaw txais tos. Tej chaw txais tos yuav 
tsum muaj ib tug neeg yuav khoom nyob rau ib lub sij hawm nkaus xwb los 
sis qhov chaw yuav tsum raug muab hloov kho kom txhawb tau kev sib 
nrug ntawm lub cev kom txaus, xam muaj kev tshem tej rooj zaum tawm 
los sis muab tso kom nyob sib nrug. 
• Hai txog kev pib ua hauj lwm nyob rau nrau nraum zoov, teeb tsa cheeb 
tsam chaw tos txais ua cov qhua tuaj yeem qhia npe thaum tseem ua 
----------------Page (11) Break----------------
 
raws li cov lus qhia kom nyob sib nrug deb. Ua kev ntsuas ntawm cov rooj 
zaum txais tos los sis lwm qhov chaw uas tsis tuaj yeem saib xyuas lub cev 
kom nrug deb ntawm cov neeg ua hauj lwm thiab cov qhua, xws li Daim 
iav thav(Plexiglas) los sis lwm yam kev thaiv. 
• Hais txog kev phai nyob tshav puam, tsim cov chaw so nyob sab nraum 
zoov uas muaj cov khwb roos thiab muaj chaw zaum kom lub cev nyob sib 
nrug deb, yog ua tau. 
• Ua kev ntsuas ntawm cov rooj zaum txais tos los sis lwm qhov chaw uas tsis 
tuaj yeem saib xyuas lub cev kom nrug deb ntawm cov neeg ua hauj lwm 
thiab cov qhua, xws li Daim iav thav(Plexiglas) los sis lwm yam kev thaiv. 
• Txiav txim siab ua raws li cov neeg ua hauj lwm uas thov kom hloov lub 
luag hauj lwm uas txo qis kev sib chwv nrog cov neeg yuav khoom thiab 
lwm tus neeg ua hauj lwm (xws li tuav tswj kev ua hauj lwm hla kev siv xov 
tooj ua hauj lwm). 
• Tseev kom cov neeg ua hauj lwm zam qhov kev sib tuav tes, kev tsoo nrig, 
kev sib puag, los sis lwm yam kev sib tos txais uas rhuav tshem kev sib nrug 
ntawm lub cev. 
• Tsis txhob pub cov neeg los sib sau ua ke rau hauv cov chaw muaj neeg 
coob xws li chav dej, txoj kev hauv chav tsev, thaj chaw haus dej haus 
cawv, thaj chaw tshwj tseg thiab chaw siv daim npav them nyiaj, thiab 
lwm yam. 
• Saib xyuas kom cov neeg ua hauj lwm caiv nyob kom sib nrug deb rau 
hauv tej chav so, siv tej yam thaiv cais, tso cov rooj/cov rooj zaum kom sib 
nrug deb txaus rau ntawm cov neeg ua hauj lwm, thiab lwm yam ntxiv. 
Qhov ua tau, tsim cov chaw so sab nraum zoov kom muaj ntxoov ntxoo 
npog thiab cais cov kev zaum uas ua kom ntseeg tau tias tswj kev nyob sib 
nrug deb ntawm lwm tus. Txhawb kom cov neeg ua hauj lwm los ntawm 
qhov chaw los sib sau ua ke rau thaum lub sij hawm so thiab saib xyuas 
kom lawv txhob noj thiab txhob haus dej tig ntsej muag ua ke kom nyias 
nyob nyias sib nrug deb li rau fij. 
• Hloov kho cov neeg ua hauj lwm cov rooj sib tham los xyuas kom lub cev 
sib txawv. Teeb tsa cov rooj sib tham raws kev hu xov tooj los sis raws kev 
sib tham hauv vev xaib rau cov neeg hauj lwm yog tias ua tau. 
 
 
 
 
 
 
----------------Page (12) Break----------------
 
Lwm Yam Kev Xav Txog rau tej Kev Pab 
Cuam txog Kev Ua Kom Zoo Nkauj, Kev Kho 
Tawv Nqaij thiab Kev Saib Hyua Cev Nqaij 
Daim Tawv 
• Cov neeg ua haujlwm yuav tsum ntoo lub npog ntsej muag txhawm rau 
kev pov thaiv qhov muag (uas khwb ntsej muag tas nrho) thaum uas lawv 
tab tom kho mob rau cov neeg siv kev pab cuam nyob rau cheeb tsam 
ntsej muag lossis ntawm caj dab uas ua rau tus neeg thov kev pab tsis tuaj 
yeem ntoo tau lub npog ntsej muag. 
• Yuav tsum rau cov hnab looj tes uas pov tseg tau nyob rau txhua lub sij 
hawm uas muab kev pab cuam ua kom zoo nkauj thiab nyob rau lub sij 
hawm tu kom huv thiab kev tua kab mob ntawm txhua yam cuab yeej 
thiab tej npoo tom qab uas pab txhua tus neeg thov kev pab tag. 
• Ua ntej yuav tawm ntawm chav kho mob los sis thaj chaw kho mob mus, 
muab tej hnab looj tes tshem tawm pov tseg, tu txhais tes kom huv si los sis 
siv xab npum thiab dej ntxuav ob txhais tes thiab siv tej cuab yeej pov 
thaiv uas pov tseg tau uas npaj txhij cia ua ntej lawm, xws li phuam los sis 
phuam so ua kev nyiam huv, txhawm rau qhib los sis kaw lub qhov rooj 
ntawm chav kho mob thaum uas tawm ntawm chav mus. 
• Tej khoom siv ib zaug pov tseg yuav tsum muab siv thiab pov tseg tam sim 
ntawd tom qab uas siv tag rau hauv lub thoob rau khoom pov tseg. Lub 
thoob rau khoom pov tseg yuav tsum muaj hau kaw thiab yuav tsum 
muab tso nrog lub hnab ntim khoom pov tseg. 
 
Lwm Yam Kev Xav Txog rau tej Kev Pab Cuam 
txog Kev Pab Cuam Siv Tshuaj Ua Kom Zoo 
Nkauj 
• Cov kev pab uas siv hluav taws xob los kuv mob yuav tsum tsis pub ua 
nyob rau saib nraum zoov vim hais tias tej ntawv yog txheej txeem ua 
kom pom ua yuav tau siv qhov muaj ib puag ncig huv kom ua nyab 
xeeb lug. 
• Cov kws siv cuab yeej hluav taws xob yuav tsum siv tej hnab looj tes uas 
pov tseg tau nyob rau txhua lub sij hawm kho mob ntawm tus neeg thov 
kev pab. Cov kws siv cuab yeej hluav taws xob yuav tsum ntoo lub khwv 
ntsej muag txhawm rau kev tiv thaiv qhov muag (uas khwb ntsej muag tas 
nrho) thaum uas lawv tab tom kho mob rau cov neeg thov kev pab nyob 
rau cheeb tsam ntsej muag los sis ntawm caj dab uas ua rau tus neeg thov 
kev pab tsis tuaj yeem ntoo tau lub npog ntsej muag. 
----------------Page (13) Break----------------
 
• Cov neeg siv kev pab cuam uas muaj kev kho mob lwm yam yuav tsum 
tau looj ntaub npog ntsej muag txhua sij hawm thaum kho mob, yog tias 
looj tau raws li tsab Lus Coj Qhia Kev Npog Ntsej Muag ntawm CDPH. 
• Cov hau kaw ciaj, pas dov, thiab chaw tuav koob yuav tsum muab 
ntxhuav thiab muab tu huv si thaum hloov neeg thov kev pab. Qhov nov 
tuaj yeem xam muaj kev siv taub mis los sis kev tso tej khoom ntawd rau 
hauv ib lub hnab kaw ncauj thiab muab tu huv si nyob rau hauv ib lub 
chaw ncu kub qhuav. Yuav tsum txob qhib lub hnab kom txog rov muaj 
kev qhia saib hyuas tub lag luam. 
• Yog ua tau, siv lub ntsuam xyuas ua siv ib zaug pov tseg kiag xwb ua tsi ta 
muaj kev tsuam hyuas los sis lub muaj haus khwb, nw yuav ua rau tsi muaj 
kev chwv ntau. Yog tia tsi siv lub ntsuam xyuas ua siv ib zaug pov tseg, los 
sis muaj haus khwb ntawm lub ncauj los sis lub haus ua muab qhib tawm 
ntawm rab koob/lub tshuam xyuas yuav tsum muaj kev ntxuav kom huv 
thiab tuas kab mob tom qab cov tub lag luam tej twb tug. 
• Rab koob ua siv rau kev txhaj tshuaj hluav taw xob yuav tsum siv ib tib 
zaug pov tseg, kev, muaj kev ntsuam xyuas, rov muab ntim thiab yuav 
tsum muaj kev tua kab mob thiab muab rhuav tshem cov khoom ua tau 
txais kev pom zoo tam si taum siv hauj lwm tag. Cov twj cuab yuav tsum 
tau raug rhuav tsem raw lus lej thab npias khoom xiam los ntawm kev kho 
mob. 
• Qhov kev kub ua tswm sim los ntawm cov hluav taw xob ntawm rab koob 
txhaj tshuaj hluav taw xob yuav tsi txau rau kev tua kab mob ntawm nw. 
• Lub suas kev nyiam huv Ultrasonic, lub txhawv, thiab tag nro cov 
containers, nrog rau cov ua lawv tuaj yeem txhem tau tawm yuav tsum 
muaj kev ntxuav thiab tuas kab mob ntawm txua tu tub lag luam rau qhov 
kev qhia los ntawm tus tsim tawm. 
 
   Qhov kev qhia ntxiv txog ntawm kev ua rau tes 
• Cov neeg thov kev pab yuav tsum ntxuav lawv ob sab tes ua ntej yuav 
muab kev pab ua nws cov rau tes. 
• Cov neeg ua hauj lwm yuav tsum rau ntaub npog ntseg muag txuas lub sij 
hawm, los sis yuav tsum tau siv lub ntaub npog ntsej muag muaj qhov pab 
ua pas yog tia tsim nyog. Yuav tsum siv daim ntaub npog ntej muaj muaj 
chaw pab ua pas ntawm qhov chaw tsi muaj huab cuas txaus kom txawm 
rau tiv thaiv kev txaiv cov kab mob ua tsawg tshaj qhov teev cia ua muaj 
kev pom zoo los ntawm nqes lus 8 tshooj 5155. Yog thaum koj tau txai cov 
tshuaj txaum khe mis, tsua muaj lub pab ua pas elastomerics ua muaj 
qhov lim cov tshuaj txaum khe mis ua raug raug nrog rau lub lim kom tsim 
nyog rau kev siv. 
 
----------------Page (14) Break----------------
 
• Yuav tsum rau cov hnab looj tes siv ib lwm pom tseg txua lub sij hawm 
thaum muaj kev pab cuam thiab thaum muaj kev ntxuav tu kom huv thiab 
tua cov kab mob ntawm cov cuab yeej thiab cev nqaij daim tawv tom 
qab ntawm txua tu tub lag luam. Thaum muaj kev ntxuav kom huv tag 
lawm yuav tsum hles lub hnab looj tes thiab muab pov tseg thiab siv cov 
ntsuaj ntxusv tes ntxuav kom tsim nyog los sis ntxuav tes los ntawm xaj 
npum thiab dej. 
• Kev tu ko taw sab nraum zoov yuav tsum muaj cwj ciam siv cov 
dab/thoob ntxuav taw thiab yuav tsum tau tua kab mob los ntawm cov 
tshuaj tua kab mob uas tau sau npe los ntawm EPA ua muaj cov lus sau 
qhia tia yog hom uas tua kab mob sib kis thiab tua cov kab mob 
(fungicide and virucide). Thiab saib txog qhov lus qhia ntawm tus tsim txog 
qhov iab daws ntawv. Cov tshuaj tua kab mob yuav tsum tswm sim rau 
sab hauv lub chaw ua rau tes thiab tsis tau nyob rau qhov chaw sab nrauv 
uas yog qhov chaw nyob ib ncua sij hawm. 
• Lub txai ntxuav taw yuav tsum raug tua kab mob los ntawm cov tshuaj tua 
kab mob ua tau rau npe los ntawm EPA ua muaj cov lus sau qhia tia yog 
hom ua tuas kab mob sib kis thiab tua cov kab mob (fungicide and 
virucide). Thiab saib txog qhov lus qhia ntawm tus tsim txog qhov iab daws 
ntawv. Txog ntawm kev tsau sab kos tawm ua muaj dej ntws mu los, cov 
raj cuas los sis lub dab tsaus kos tawm ua tsi muaj raj cua, yuav tsum muaj 
cov tshuaj tua kab mob mus mus los los lis ntawm 10 na this. Txog ntawm 
lub dab txuav kos taws thiab lub dab ua tsi muaj dej ntws, yuav tsum tsau 
cov tshuaj tua kab mob rau lub dab yam tsawg kawg lis ntawm 10 na this. 
Yuav tsum ntxuav lub dab tsaus kos tawm thiab cov rau tes rau taws kom 
huv thiab raug vib this thiab tua kab mob tom qab siv tag rau txhua tu 
qhua txawm tia yuav siv cov hab looj tes siv ib zaug pov tseg. 
• Lub khws ua rau tes rau taw yuav tsum siv cov cuab yeej ua siv ib lwm pov 
tseg xwb yog tia ua tau. Txua yam cuab yeej ua tsi yog siv es pom tseg 
yuav tsum tau raug tua kab mob kom huv sis nyob rau lub caij siv rau cov 
neeg raw lis txoj hauv kev ntawm cov coj ntawm Barbering thiab cov 
cuab yeej ua kev zoo nkauj ntawm California. 
• Cov cuab yeej ua siv ib lwm pov tseg muaj tag nros xws lis, cov ntawv 
txuam raus taws, daim qauv rau kev xyaum, thiab rab txiab, sab khau tej 
ua siv pov tseg, tus faib ntiv taws, thiab cov cuab yeej ua siv ib zaug pov 
tseg thiab yuav tsum muab cov tseg tom thoob khib nyiab thaum siv tag. 
• Txawm rau kom txob tau chwv ntau qhov, yuav tsum muab cov tshuaj tha 
rau tes rau taws taw. Yog tia tsi muaj lub nab cos ntia pom cov tshuaj tha 
rau tes rau taws yuav tsum tau siv lub tawm xim, thiab yuav tsum tau txuav 
thiab tua kab mob tom qab siv rau txuas tu tub lag luam. Yog tia tseem tsi 
tau tshem lub nab cos nthuav qhia cov tsuaj thas rau tes rau taw ntawv 
tawm yuav tsum muaj kev ntxuav thiab tua kab mob ua ntej yuav rov coj 
los siv duas. 
----------------Page (15) Break----------------
 
• Sim xav seb muaj ua tau yog tia muaj kev tsi daim iav yas los thaiv tus 
neeg ua hauj lwm thiab tu tub lag luam kom muaj qhov chaw dav fos rau 
sab hauv qab rau kev tso test so taws rau kev thas rau tes rau taws. 
• Tsua tso cai rau tib tug kws thas rau tes rau taws ua hauj lwm ntawm lub 
khws thiab tsi pom zoo rau cov qhua ua ntau yam ua kes xws lis thas rau 
tes thiab rau taws ua kes. 
• Yog muaj kev tso kiv cuas, xws lis tso lub kiv cuas rau hauv av los sis teeb 
rau phab tshas yuav tsum ua raw kab kev xws lis yuav tsum tsi txob tsuab 
cuas ntawm ib tug mu rau ib tug. Yog tia hos tsi muaj kev qhob kiv cua tus 
tswv khws yuav tsum xav txog qhov kev phom sij ntawv qhov kev sov ua 
yuav tswm sim thiab yuav tsum ua raw kab kev kom txob muaj tej kev 
phom sij ntawv. 
• Lub khws ua rau tes rau taw yuav tsum mob siab rau kev txim kho kom 
qhov chaw tawm cua khiav zoo ntawm txua lub rooj ua rau tes rau taws. 
 
Yam ua yuav tsum tau mob siab ntxiv 
ntawm cov khws khaug txaij zoo nkauj 
rau ib ces thiab cov khws thos ib ces 
• Yuav tsum siv hnab looj tes ib lwm pov tseg tas lis thaum muaj kev nkauj 
xim los sis thos lub cev thiab thaum ua muaj kev txuav thiab tua kab mob 
cov cuab yeej thiab cev nqaij daim ntawm tom qab txua zausib tug dhau 
ib tug. 
• Tu neeg ua hauj lwm yuav tsum mob siab tia nw lawv tau ntxuav tes los 
ntawm xaj npum thiab dej los sis txhuaj ntxuav tes tam si ua ntej rau los sis 
hle lub hnab looj tes. 
• txwv tsi pub muaj kev nkauj xim los sis thos nyob rau ntawm lub qhov 
ncauj/qhov ntswg. 
• Yuav tsum tso lub rooj zaum kom sib nrug lis ntawm rau feet ntawm txhuas 
tu qhua qhov chaw zaum. Cov chaw lag luam yuav tsum mob siab txog 
rau qhov kev ua yuav thaiv los sis nriav yam dab tsi los thaiv ua tsim nyog. 
• Tus neeg ua hauj lwm yuav tsum ua ib leeg los sis thos in tug zuj zus xwb. 
 
 
 
 
 
----------------Page (16) Break----------------
 
Yam yuav tsum tau mob siab ntxiv 
ntawm cov khws zuaj (Ua tsi yog tsim 
los saib xyuas kev noj qab haus huv) 
• Cov tub lag luam yuav tsum ntxuav lawv ob sab tes ua ntej txua zaum uas 
yuav muaj kev pab cuam. 
• Yuav tau mob siab rau kev hloov pauv lub sij hawm kev saib xyuas txawm 
rau kev txhawb nqas kev nyiam huv thiab kev tua kab mob mob ua tsim 
nyog yuav ua. Ua yuav muaj xws lis kev siv cov ntaub npog ntej muag ua 
siv ib lwm pov tseg thiab/los sis cov ntaub tiv thaiv cov rooj, hauv ncoos 
thiab lwm yam txeej teg ua muaj peev xwm nthuav tau xws lis daim plaub 
hauv ncoos ua tuaj yeem hle tau thiab hloov tau txua zaum tom qab 
ntawm muaj kev zuaj ib tug dhau ib tug. Qhov kev nyuaj ua tsi tuaj yeem 
hloov pauv tau yuav tsum muaj kev ntxuav thiab tua kab mob rau cov 
kab kev (protocols). 
• Yuav tau ntuam xyuas kev yuav zuaj ntsej muag los sis yuav muaj kev tso 
sab tes rau saum ntsej muag. Yog muaj qhov kev pab cuam nov yuav 
tsum rau lub hnab looj tes ua tsi muaj tshuaj txawm rau saib xyuas qhov 
chaw ntawv. Yuav tsum tsi txob muaj kev zuaj ntsej muag yog tia yuav 
muaj kev npog ntej muag rau tus qhua. 
• Siv tes los mu zuaj rau qhov thaum kawg ntawm kev pab cuam. 
• Cov tub hauj lwm yuav tsum ntxuav tes tam si tom qab zuaj tag. 
 
 
 
 
 
 
 
 
 
 
 
 
 
1 Cov kev cai ntxiv yuav tsum tau txiav txim siab rau cov neeg nyob tsis yooj yim. Tus muab kev 
pab cuam tswj xeeb rau ib tug twg yuav tsum ua raw lis tag nros nov Cal/OSHA Cov qauv 
thiab npaj kom txij raw lis cov lus qhia nrog rau kev qhia los ntawm Centers for Lub Chaws Tiv 
Thaiv thiab Saib Xyuas Kab Mob (CDC) thiab ntawm Chaws Hauj Lwm Saib Xyuas Kev Noj Qab 
Haus Huv Ntawm California (CDPH). Ib qho ntxiv, cov tswv hauj lwm yuav tau npaj los ceeb 
toom txog lawv kev ua hauj lwm raws qhov cov cai ntawv kev hloov pauv. 
 
----------------Page (17) Break----------------
