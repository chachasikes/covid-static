---
PDFFormatVersion: 1.7
IsAcroFormPresent: false
IsXFAPresent: false
Title: Expanded Personal Services Guidance
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20201103152830-08'00'
ModDate: D:20201103154641-08'00'
date_created: Tue Nov 03 2020 15:28:00 GMT-0800
date_modified: Tue Nov 03 2020 15:28:00 GMT-0800
---
  
 
 
 
 
 
ՈԼՈՐՏԱՅԻՆ 
ՈՒՂԵՑՈՒՅՑ 
COVID-19-ի 
ՀԱՄԱՐ. 
Անձնական 
խնամքի 
ընդլայնված 
ծառայություններ 
 
 
20 հոկտեմբերի 2020թ. 
 
Այս ուղեցույցը նախատեսված է ողջ նահանգում 
բացվող սեկտորների եւ իրականացվող 
գործունեության համար: Սակայն, տեղական 
առողջապահական պաշտոնյաները կարող են 
ավելի խիստ կանոններ կիրառել՝ կախված 
տեղական համաճարակաբանական վիճակից, 
հետեւաբար գործատուները պետք է հաստատեն 
թափուր տեղեր բացելու տեղական 
համապատասխան կանոնները: 
----------------Page (0) Break----------------
 
ԱԿՆԱՐԿ 
2020թ. մարտի 19-ին նահանգի հանրային առողջապահության պաշտոնյան եւ 
Կալիֆորնիայի Հանրային առողջապահության դեպարտամենտի տնօրենը հրամանագիր 
հրապարակեցին, համաձայն որի Կալիֆորնիայի բնակչության մեծ մասից պահանջվում էր 
մնալ տանը՝ բնակչության շրջանում COVID-19-ի տարածումը կանխելու նպատակով: 
COVID-19-ի ազդեցությունը կալիֆորնիացիների առողջության վրա դեռեւս լիովին հայտնի 
չէ: Հիվանդության հայտնի դեպքերը հետեւյալ միջակայքում են՝ շատ մեղմից (որոշ մարդիկ 
ախտանիշներ չունեն) մինչեւ ծանր, որը կարող է բերել մահվան: Որոշ խմբեր, ներառյալ 65 եւ 
ավել տարեկանները, եւ նրանք, ովքեր սրտի կամ թոքերի հիվանդության կամ շաքարախտի 
պես ուղեկցող լուրջ հիվանդություններ ունեն, հոսպիտալացման եւ լուրջ բարդություններ 
ունենալու ավելի բարձր ռիսկի տակ են գտնվում: Փոխանցումն ավելի հավանական է, երբ 
մարդիկ սերտ շփման մեջ են, կամ գտնվում են վատ օդափոխվող վայրերում, որտեղ 
վարակված մարդիկ կան, նույնիսկ, եթե այդ մարդը որեւէ ախտանիշ չունի կամ 
ախտանիշները դեռեւս ի հայտ չեն եկել: 
Ճշգրիտ տվյալներ COVID-19-ի քանակության եւ տարածման տեմպերի մասին ըստ 
ոլորտների եւ մասնագիտական խմբերի՝ ներառյալ կարեւոր ենթակառուցվածքների 
աշխատակիցներին, ներկայումս հասանելի չեն: Եղել են բազմաթիվ բռնկումներ տարբեր 
աշխատավայրերում, ինչը ցույց է տալիս, որ աշխատողները COVID-19 վարակ ստանալու 
կամ փոխանցելու ռիսկի տակ են: Այդպիսի աշխատավայրերի օրինակներից են 
հիվանդանոցները, երկարատեւ խնամքի հաստատությունները, բանտերը, սննդի 
արտադրամասերը, պահեստները, մսի արտադրամասերը, ռեստորանները եւ նպարեղենի 
խանութները: 
Տանը մնալու պահանջները փոփոխվելուց հետո կարեւոր է ձեռնարկել բոլոր հնարավոր 
քայլերը՝ աշխատողների եւ հանրության անվտանգությունն ապահովելու համար: 
Կանխարգելման հիմնական միջոցները ներառում են՝ 
✓ հնարավորինս մեծ ֆիզիկական հեռավորություն պահպանելը, 
✓ աշխատողների (որտեղ, որ շնչառական պաշտպանություն չի 
պահանջվում) եւ հաճախորդներ կողմից դիմակ կրելը, 
✓ հաճախակի ձեռքերը լվալը եւ կանոնավոր կերպով մաքրումն ու ախտահանումը, 
✓ աշխատողներին COVID-19-ի կանխարգելման պլանի այս եւ այլ տարրերը սովորեցնելը: 
Բացի այդ, շատ կարեւոր է համապատասխան պատշաճ գործելակերպ ունենալ՝ 
աշխատավայրում հիվանդության նոր դեպքեր հայտնաբերելու, եւ դրանք բացահայտելուն 
պես արագ միջամտելու եւ առողջապահական պետական մարմինների հետ աշխատելու՝ 
վիրուսի տարածումը կանգնեցնելու համար:  
  
  
----------------Page (1) Break----------------
 
ՆՊԱՏԱԿ 
Այս փաստաթուղթը տրամադրում է անձնական խնամքի ընդլայնված ծառայությունների 
ուղեցույց, որը ներառում է անձնական խնամք, որը պահանջում է դիպչել հաճախորդի 
դեմքին, օրինակ` դիմահարդարում, էլեկտրոլիզ եւ էպիլյացիա: Այս ուղեցույցը վերաբերում է 
էսթետիկ, մաշկի խնամքին, էլեկտրոլոգիային, եղունգների ծառայություններին, մարմնի 
արվեստի մասնագետներին, դաջվածքների եւ պիրսինգի սրահներին, ինչպես նաեւ մերսման 
թերապիային (ոչ առողջապահական պայմաններում): Այս ձեռնարկությունների բիզնեսները 
բաց են բոլոր մակարդակներում, բայց պետք է հետեւեն սույն ուղեցույցի 
փոփոխություններին:  
Վարչաշրջանի մակարդակի կագավիճակի մասին թարմացված տեղեկատվության համար 
այցելե՛ք Ավելի անվտանգ տնտեսության նախագիծ։ Խնդրում ենք նկատի ունենալ, որ  
տեղական առողջապահական դեպարտամենտները  կարող են ունենալ ավելի խիստ 
չափանիշներ եւ գործունեությունը դադարեցնելու տարբեր ընթացակարգեր: Տե՛ս քո 
վարչաշրջանին վերաբերող տեղական տեղեկատվությունը: 
Այս ուղեցույցը նախատեսված է աջակցելու աշխատողների եւ հաճախորդների անվտանգ, 
մաքուր միջավայրին: Հաստատության լիցենզիայի սեփականատերերը պետք է գիտակցեն, 
որ վարձակալողները կամ վարձակալները պետք է վերսկսեն գործունեությունը միայն այն 
ժամանակ, երբ նրանք պատրաստ են եւ ունակ են իրականացնել անվտանգության 
անհրաժեշտ միջոցառումներ՝ իրենց եւ իրենց հաճախորդների անվտանգության 
ապահովման համար: 
Այս ուղեցույցը որեւէ աշխատողի օրենքով, կանոնակարգերով կամ կոլեկտիվ 
պայմանագրերով սահմանված իրավունքները վերացնելու կամ չեղարկելու նպատակ չի 
հետապնդում, եւ սպառիչ չէ, քանի որ այն չի ներառում վարչաշրջանի առողջապահական 
հրահանգները, ոչ էլ փոխարինում է գոյություն ունեցող անվտանգությանը եւ առողջությանն 
առնչվող կանոնակարգող որեւէ պահանջի, ինչպիսիք են Cal/OSHA-ն կամ Կալիֆորնիայի 
Վարսավիրության եւ Կոսմետոլոգիայի Խորհուրդը :1Հետեւեք հանրային առողջապահական 
ուղեցույցներին եւ նահանգային/վարչաշրջանային հրահանգներին, քանի որ COVID-19-ի 
իրավիճակը շարունակվում է: Cal/OSHA-ն աշխատողներին պաշտպանելու համար ավելի 
ամբողջական ուղեցույց ունի Աշխատողներին COVID-19-ից պաշտպանելու նպատակով 
Cal/OSHA-ի միջանկյալ ընդհանուր ուղեցույցների իրենց  կայքէջում: CDC-ն իրենց 
ուղեցույցում ունեն հավելյալ պահանջներ բիզնեսի եւ գործատուների համար: 
Դիմակներ կրելու պահանջը 
Հունիսի 18-ին CDPH-ն թողարկեց Դիմակներ կրելու վերաբերյալ ուղեցույց, որով 
պահանջվում է, որ եւ՛ հասարակության անդամները եւ՛ աշխատողները բոլոր 
հասարակական վայրերում եւ աշխատավայրերում, որտեղ շփման ռիսկը մեծ է, կրեն 
դիմակներ։ Սույն կանոններին առնչվող բոլոր պահանջները եւ բացառությունները ներառող 
բոլոր մանրամասները կարող եք տեսնել այս  ուղեցույցում:  
 
CDPH դիմակներ կրելու ուղեցույցը ենթակա է լրացուցիչ փոփոխությունների՝ կախված 
COVID-19 հարուցող վիրուսի փոխանցման գիտական պատկերացումներից: Ցանկացած 
փոփոխության համար, խնդրում ենք ստուգել CDPH-ի վեբկայքը: 
 
 
----------------Page (2) Break----------------
 
Աշխատավայրին հատկորոշ պլանը 
• Յուրաքանչյուր հաստատությունում սահմանեք COVID-19-ի կանխարգելման՝ 
Աշխատավայրին հատկորոշ գրավոր պլան, կատարեք աշխատատեղերի եւ 
աշխատանքային պարտականությունների համար ռիսկերի համապարփակ 
գնահատում, եւ յուրաքանչյուր հաստատությունում նշանակեք մեկ անձի, ով 
կիրականացնի նշված պլանը։ 
• Ներառեք CDPH-ի դիմակ կրելու ուղեցույցըԱշխատավայրին հատկորոշ 
պլանում, որի մեջ մտնում է նաեւ բացառությունների մշակման 
քաղաքականությունը։ 
• Տեղական առողջապահական վարչության համար նշեք կոնտակտային 
տվյալներ առ այն, թե որտեղ է տեղակայված հաստատությունն՝ 
աշխատակիցների կամ հյուրերի մոտ COVID-19-ի բռնկումների մասին 
տեղեկություն հաղորդելու համար։ 
• Վերապատրաստեք եւ հաղորդակցվեք աշխատողների եւ նրանց 
ներկայացուցիչների հետ պլանի վերաբերյալ, եւ այն հասանելի դարձրեք 
աշխատողների եւ նրանց ներկայացուցիչների համար։ 
• Պարբերաբար գնահատեք աշխատավայրի համապատասխանությունը 
պլանին եւ փաստաթղթին եւ շտկեք հայտնաբերված թերությունները։ 
• Հետաքննեք COVID-19-ի յուրաքանչյուր դեպք եւ պարզեք, թե արդյոք որեւէ 
գործոն կարող է նպաստած լինել վարակի ռիսկին։ Ըստ անհրաժեշտության՝ 
թարմացրեք պլանը՝ հետագա դեպքերը կանխարգելելու համար: 
• Երբ աշխատավայրում կա բռնկում, կիրառեք CDPH ուղեցույցներին եւ 
առողջապահության տեղական դեպարտամենտի հրահանգներին եւ 
ուղեցույցներին համապատասխան գործընթացներ եւ պրոտոկոլներ: 
• Հայտնաբերեք վարակված աշխատողի հետ անմիջական շփվողների 
շրջանակը (վեց ոտնաչափից պակաս հեռավորությամբ 15 րոպե կամ ավելի) եւ 
քայլեր ձեռնարկեք մեկուսացնելու COVID-19-ի դրական արդյունքով 
աշխատող(ներ)ին եւ անմիջական շփում ունեցողներին։ 
• Գրավոր ծանուցեք բոլոր աշխատակիցներին եւ ենթակապալառու 
աշխատողների գործատուներին, ովքեր գտնվել են COVID-19ի ազդեցության 
տակ, եւ աշխատավայրում բռնկումների մասին տեղեկացրեք 
առողջապահության տեղական դեպարտամենտին: AB 685-ի (Գլուխ 84, 2020թ. 
օրենսդրական ակտեր) ներքո գործատուի պարտականությունների մասին 
հավելյալ տեղեկությունների համար, անդրադարձեք Ընդլայնված իրավական 
նորմերին եւ գործատուների հաշվետվողականության նկատմամբ 
պահանջներին (Enhanced Enforcement and Employer Reporting 
Requirements)՝ համաձայն Cal/OSHA-ի, եւ AB 685-ի վերաբերյալ Գործատուի 
հարցերին՝ համաձայն CDPH-ի: 
• Հետեւեք ստորեւ ներկայացված ուղեցույցներին։ Սա չանելը կարող է հանգեցնել 
աշխատավայրում հիվանդության բռնկմանը, ինչը կարող է բերել 
գործողությունների ժամանակավոր դադարեցման կամ սահմանափակման։ 
----------------Page (3) Break----------------
 
Աշխատակիցների դասընթացի թեմաներ 
• Տեղեկություններ COVID-19-ի մասին, թե ինչպես կանխարգելել դրա 
տարածումը, եւ թե որ մարդիկ են ավելի բարձր ռիսկի տակ` ծանր 
հիվանդություն ունենալու կամ մահվան առումով: 
• Ինքնազգացողության ստուգում տանը՝ ներառյալ ջերմության չափում եւ/կամ 
ախտանիշների ստուգում՝ օգտագործելով CDC ուղեցույցերը: 
• Աշխատանքի չգալու կարեւորությունը. 
o Եթե աշխատողը COVID-19-ի ախտանիշներ ունի, ինչպես նկարագրված է 
CDC-ի կողմից, ինչպիսիք են՝ տենդը կամ դողէրոցքը, հազը, հեւոցը կամ 
շնչառության դժվարությունը, հոգնածությունը, մկանային կամ մարմնի 
ցավը, գլխացավը, համի կամ հոտի նոր առաջացած կորուստը, կոկորդի 
ցավը, քթի խցանումը կամ հոսքը քթից, սրտխառնոցը, փսխումը կամ 
փորլուծությունը, ԿԱՄ 
o Եթե աշխատողի մոտ ախտորոշվել է COVID-19 եւ նա դեռեւս դուրս չի եկել 
մեկուսացումից, ԿԱՄ  
o Եթե 14 օրվա ընթացքում աշխատողը շփվել է մեկի հետ, ում մոտ 
ախտորոշվել է COVID-19 եւ ով համարվում է պոտենցիալ վարակիչ 
(այսինքն՝ դեռեւս մեկուսացման մեջ է գտնվում)։ 
• Աշխատողի մոտ COVID-19 ախտորոշումից հետո վերադառնալ 
աշխատանքի միայն COVID-19 ախտորոշումից հետո աշխատանքի կամ 
դպրոց վերադառնալու վերաբերյալ CDPH ուղեցույցին 
համապատասխանելուց հետո: 
• Դիմել բժշկի, եթե ախտանիշներն ուժեղանում են, ներառյալ՝ մշտական ցավը 
կամ ճնշումը կրծքավանդակում, գիտակցության շփոթվածությունը կամ 
շրթունքների կամ դեմքի կապտածությունը։ Թարմացումներն ու հետագա 
մանրամասները հասանելի են CDC կայքէջում։ 
• Կարեւոր է ձեռքերը հաճախակի լվանալ օճառով եւ ջրով՝ ներառյալ ձեռքերն 
օճառով տրորելը 20 վայրկյանի ընթացքում (կամ օգտագործել առնվազն 60%-
ոց էթանոլ պարունակող ախտահանիչ (նախընտրելի է) կամ 70%-ոց 
իզոպրոպանոլ (եթե այն հասանելի չէ վերահսկողությունից դուրս գտնվող 
երեխաներին), երբ աշխատակիցները չեն կարող մոտենալ լվացարանի՝ 
համաձայն CDC ուղեցույցի): Երբեք մի՛ օգտագործեք ձեռքերի ախտահանող 
միջոցներ մեթանոլով, քանի որ այն ունի թունավորության բարձր մակարդակ 
ինչպես երեխաների, այնպես էլ չափահասների համար։ 
• Ֆիզիկական հեռավորություն պահելու կարեւորությունն ինչպես աշխատանքի, 
այնպես էլ աշխատանքից դուրս ժամանակահատվածում (տե՛ս Ֆիզիկական 
հեռավորության պահպանման բաժինը ստորեւ): 
• Դիմակների պատշաճ կրում, ներառյալ՝ 
----------------Page (4) Break----------------
 
o Դիմակները անհատական պաշտպանիչ սարքավորումներ (PPE) չեն։ 
o Դիմակ կրելը չի փոխարինում ֆիզիկական հեռավորություն պահպանելուն 
եւ հաճախակի ձեռքերը լվանալուն: 
o Դիմակները պետք է ծածկեն քիթն ու բերանը։ 
o Աշխատողները պետք է լվանան կամ ախտահանեն իրենց ձեռքերը՝ 
դիմակները կրելուց կամ դեմքի վրա ուղղելուց անմիջապես առաջ կամ 
հետո։ 
o Խուսափեք աչքերին, քթին եւ բերանին դիպչելուց: 
o Դիմակները չի կարելի համատեղ օգտագործել, եւ դրանք պետք է լվացվեն 
կամ դեն նետվեն յուրաքանչյուր օգտագործումից հետո։ 
• Դիմակներ կրելու վերաբերյալ CDPH ուղեցույցում ներառված 
տեղեկությունները, որով սահմանվում են այն հանգամանքները, որոնց ներքո 
դիմակ կրելը պարտադիր է, ինչպես նաեւ այն բացառությունները, ինչպես նաեւ 
ցանկացած քաղաքականություն, աշխատանքային կանոն եւ պրակտիկա, 
որոնք գործատուն ընդունել է՝ ապահովելու դիմակների կրումը։ 
Վերապատրաստումը պետք է նաեւ ներառի գործատուի քաղաքականությունն 
առ այն, թե ինչպես պետք է վարվել այն մարդկանց հետ, ովքեր ազատված են 
դիմակ կրելուց։ 
• Ապահովել, որ աշխատավայրում ցանկացած անկախ կապալառու, 
ժամանակավոր կամ պայմանագրային աշխատող պատշաճ իրազեկված է 
COVID-19-ի կանխարգելման քաղաքականության վերաբերյալ եւ ունի 
անհրաժեշտ պարագաների եւ անհատական պաշտպանիչ սարքավորումներ։ 
Վաղօրոք քննարկեք այդ պատասխանատվությունները ժամանակավոր եւ/կամ 
պայմանագրային աշխատողներ տրամադրող կազմակերպությունների հետ: 
• Տեղեկատվություն պարապուրդի առիթով վճարների մասին, որոնք 
աշխատողները կարող են ստանալ եւ որի շնորհիվ ֆինանսապես հեշտ կլինի 
տանը մնալ։ Տե՛ս հավելյալ տեղեկություններ կառավարության ծրագրերի 
վերաբերյալ, որոնք աջակցում են հիվանդության պատճառով բացակայության 
եւ COVID-19-ի պատճառով աշխատողների փոխհատուցմանը, ներառյալ 
հիվանդության պատճառով աշխատողների բացակայության իրավունքները՝ 
համաձայն Families First Coronavirus Response Act օրենքի:  
Անհատական վերահսկողության 
միջոցառումներ եւ սքրինինգ 
• Կատարեք ջերմաստիճանի եւ/կամ ախտանիշների սքրինինգ բոլոր 
աշխատակիցների համար նրանց հերթափոխի սկզբին, ինչպես նաեւ 
հաստատություն մտնող բոլոր մատակարարների կամ պայմանագրային 
աշխատողների համար: Համոզվեք, որ ջերմությունը/ախտանիշները սքրինինգ 
անողը հնարավորինս խուսափում է աշխատողների հետ սերտ շփումից։  
 
----------------Page (5) Break----------------
 
• Եթե պահանջվում է տանը սքրինինգ կատարել, ինչը հաստատությունում 
իրականացնելու պատշաճ այլընտրանք է, համոզվեք, որ աշխատողը 
սքրինինգն իրականացրել է տանից դուրս գալուց առաջ՝ նախքան 
հերթափոխի գնալը, եւ որ հետեւում է  CDC ուղեցույցներին, ինչպես 
նկարագրված է վերեւում՝ «Աշխատակիցների դասընթացի թեմաներ բաժնում: 
• Խրախուսել աշխատողներին եւ հաճախորդներին, ովքեր հիվանդ են կամ 
COVID-19-ի ախտանշաններ ունեն, մնալ տանը: 
• Գործատուները պետք է տրամադրեն եւ ապահովեն, որ աշխատակիցներն 
օգտագործեն բոլոր պաշտպանիչ սարքավորումները՝ ներառյալ աչքերի 
պաշտպանությունը եւ ձեռնոցները, որտեղ որ անհրաժեշտություն կա: 
• Գործատուները պետք է մտածեն, թե երբ մեկանգամյա օգտագործման 
ձեռնոցները կարող են օգտակար լինել ի հավելումն հաճախակի ձեռքերը 
լվանալուն կամ ձեռքերի ախտահանիչներին. օրինակներն այն 
աշխատակիցների համար են, ովքեր ախտանիշներ հայտնաբերելու 
նպատակով ստուգում են ուրիշներին կամ ձեռք են տալիս առարկաների, 
որոնց հաճախ հպվում են: Աշխատողները պետք է ձեռնոց կրեն, երբ օգտվում 
են առարկաներից, որոնք աղտոտված են կենսահեղուկով։ 
• Մեկանգամյա օգտագործման ձեռնոցներ պետք է կրեն նաեւ այն 
ծառայությունների համար, որոնք դա պահանջում են։ Ձեռնոց կրելը պետք է 
արվի ձեռքի կանոնավոր լվացման հետ միասին եւ չի փոխարինում ձեռքի 
կանոնավոր լվացմանը: 
• Աշխատակիցները, որոնք մշտապես պետք է վեց ոտնաչափ հեռավորության 
վրա գտնվեն հաճախորդներից կամ գործընկերներից, պետք է, ի հավելումն 
դիմակների, երկրորդային պատնեշ օգտագործեն (օր.՝ դեմքի վահաններ կամ 
պաշտպանիչ ակնոցներ): Բոլոր աշխատակիցները պետք է նվազագույնի 
հասցնեն հյուրերից վեց ոտնաչափից պակաս հեռավորության վրա գտնվելու 
ժամանակը: 
• Նախքան այցերը պետք է կապ հաստատեն հաճախորդների հետ՝ 
հանդիպումները հաստատելու, ինչպես նաեւ հարցնելու համար՝ արդյոք նրանք 
կամ իրենց ընտանիքի որեւէ անդամ ունի COVID-19 ախտանիշներ: Եթե 
հաճախորդը դրական պատասխան է տալիս, հետաձգեք հանդիպումը: Նման 
հաղորդակցությունը կարող է իրականացվել հեռախոսի, հավելվածի, 
էլեկտրոնային փոստի կամ հաղորդագրության միջոցով՝ հաճախորդներին 
հիշեցնելու համար, որ նրանք պետք է այցելեն հաստատություն իրենց 
հանդիպման համար միայն այն դեպքում, եթե այլ հաճախորդների կամ 
աշխատողների համար առողջության համար վտանգ չեն ներկայացնում: 
Նախնական սքրինինգի պրոտոկոլները կյանքի կոչելու եւ ֆիզիկական 
հեռավորության պրոտոկոլներն ապահովելու համար հաշվի առեք, որ 
դադարեցվում է հաստատություն մուտք գործելու եղանակով հանդիպման 
հնարավորությունը: 
• Հաճախորդներին տեղեկացրեք, որ ընկերներին կամ ընտանիքի անդամներին 
թույլ չեն տա մուտք գործել հաստատություն, բացառությամբ 
անչափահասներին ուղեկցող ծնողներից կամ խնամակալներից։ 
----------------Page (6) Break----------------
 
• Ժամանելուն պես հաճախորդները պետք է անցնեն ջերմաչափման եւ/կամ 
ախտանիշներ վերաբերյալ հետազոտություն, նրանց կխնդրեն օգտագործել 
ձեռքի մաքրող միջոց եւ ծածկել դեմքը, եթե ազատված չեն ըստ CDPH դիմակ 
կրելու ուղեցույցի։ Գործատուներն իրավունք ունեն արգելել սիմպտոմատիկ 
հաճախորդների կամ այցելուների մուտքը: 
• Հաճախորդներին ցուցադրեք մի շարք ուղեցույցներ, որոնք պետք է մուտքի 
պայման հանդիսանան: Ուղեցույցում պետք է ներառված լինեն դեմքի 
ծածկոցներ կրելու, ձեռքի մաքրող միջոց օգտագործելու, այլ հաճախորդներից 
ֆիզիկական հեռավորությունը պահպանելու հրահանգներ, ինչպես նաեւ պետք 
է պարունակեն ծառայությունների առաջարկների փոփոխությունների 
վերաբերյալ տեղեկություններ: Ուղեցույցները պետք է տեղադրվեն հստակ 
տեսանելի վայրերում, ներառյալ մուտքերում, ներառեն պատկերագրեր եւ 
հասանելի լինեն թվային եղանակով (օրինակ՝ էլեկտրոնային փոստով): 
Օդափոխման, մաքրման եւ 
ախտահանման պրոտոկոլներ 
• Ի նկատի ունեցեք բժշկական սպասարկման սենյակների պատուհանների 
բացումը, եթե դա հնարավոր է անվտանգության պրոտոկոլների 
շրջանակներում:  
• Որտեղ հնարավոր է, տեղադրեք բարձր արդյունավետությամբ դյուրակիր 
օդամաքրիչ սարքեր, հզորացրեք շինությունում տեղադրված օդի զտիչները 
հնարավոր ամենաբարձր արդյունավետությամբ եւ կատարեք այլ 
փոփոխություններ՝ մեծացնելու դրսի օդի քանակությունը եւ բոլոր 
աշխատավայրերում եւ այլ փակ տարածքներում օդափոխության աստիճանը։  
• Պարբերաբար ստուգեք CDPH-ի վեբկայքը, որպեսզի տեղյակ լինեք 
օդակաթիլային ճանապարհով փոխանցվող հիվանդությունների վերաբերյալ 
փակ տարածքներում օդի որակի եւ շինություններում օդափոխման 
ցուցումների փոփոխությունների վերաբերյալ: 
• Համոզվեք, որ գործընկերները, գործընկեր վարձակալները, տաղավար 
վարձակալողները եւ/կամ աշխատակիցները յուրաքանչյուր հերթափոխի 
սկզբում եւ վերջում եւ հաճախորդների միջեւ համակարգել եւ մշակել են 
մաքրման եւ ախտահանման համար ծրագիր: Մանրակրկիտ կերպով մաքրեք 
կատարեք խիտ երթեւեկելի վայրերը, ինչպիսիք են ընդունարանների 
տարածքները, մուտք եւ ելք ապահովող աստիճանավանդակները՝ ներառյալ 
սանդուղքները, աստիճանավանդակները եւ բազրիքները: 
• Հաճախակի ախտահանեք սովորաբար օգտագործվող մակերեսները, 
ներառյալ վարկային քարտերի տերմինալները, վաճառասեղանները, 
ընդունարանի տարածքի նստատեղերը, դռան բռնակները, լույսի 
անջատիչները, հեռախոսները, զուգարանները եւ ձեռքի լվացման սարքերը: 
• Գնահատեք առկա օդափոխության , հիգիենայի եւ սանիտարական մաքրման 
արձանագրությունները եւ մաքրման ընթացակարգերը, եւ, անհրաժեշտության 
դեպքում, դրանք թարմացրեք: Օգտագործեք հիվանդանոցում օգտագործման 
----------------Page (7) Break----------------
 
մակարդակի, Շրջակա միջավայրի պաշտպանության գործակալության 
(Environmental Protection Agency, EPA) կողմից հաստատված արտադրանք՝ 
մաքրելու եւ ախտահանելու համար այն ամենը, ինչին հպվել է հաճախորդը, 
ներառյալ բուժման սեղանները, դեմքի հենակները, աթոռներ, բարձիկները, 
դռների բռնակները, կողային սեղանները, աթոռներ, եւ այլն: Հետեւեք տվյալ 
արտադրողի առաջարկություններին՝ շփման ժամանակի վերաբերյալ 
առաջարկություններ ստանալու նպատակով: Օգտագործեք ախտահանիչ 
այնպիսի միջոցներ, որոնք պիտակավորված են որպես արդյունավետ 
միջոցներ նորահայտ վիրուսային պաթոգենների դեմ, տնային 
տնտեսությունում օգտագործվող լուծվող սպիտակեցնող լուծույթներ (5 ճաշի 
գդալ՝ մեկ ջրի գալոնին) կամ առնվազն 70%-անոց սպիրտային լուծույթ, որը 
հարմար է մակերեւույթի վրա օգտագործման համար։ Աշխատողների հետ 
դասընթացներ անցկացրեք քիմիական վտանգների, արտադրողի 
ցուցումների, օդափոխության պահանջների եւ անվտանգ օգտագործման 
վերաբերյալ Cal/OSHA պահանջների մասին։ Մաքրման կամ ախտահանող 
միջոցներ օգտագործող աշխատողները պետք է կրեն ձեռնոցներ եւ 
պաշտպանիչ այլ սարքավորումներ, ինչպես պահանջվում է արտադրանքի 
ցուցումներով։ ՀետեւեքԿալիֆորնիայի հանրային առողջապահության 
դեպարտամենտի կողմից խորհուրդ տրվող ասթմայի համար անվտանգ 
մաքրման մեթոդներինեւ ապահովեք պատշաճ օդափոխություն: 
• Քանի որ ծակոտկեն մակերեսներն, ինչպիսիք են աթոռի նստատեղերը, չեն 
կարող հեշտությամբ ախտահանվել, ի նկատի ունեցեք դրանք յուրաքանչյուր 
հաճախորդից հետո պլաստմասե կամ միանգամյա օգտագործման ծածկով 
ծածկելը եւ ներքնակի մաքրումը կամ հեռացումը: 
• Յուրաքանչյուր հաճախորդից հետո պատշաճ կերպով ախտահանեք բոլոր 
պարագաներն աշխատանքային եւ բուժման սենյակներում։ 
o Ոչ ծակոտկեն իրերի համար, ինչպիսիք են ունելին կամ մկրատը, մաքրեք 
տաք, օճառաջրով՝ ցանկացած ֆիզիկական բեկորներ մաքրելու համար: 
Գործիքը լվացեք եւ չորացրեք ամբողջությամբ: Ապա դրանք ընկղմեք EPA-ի 
կողմից գրանցված հեղուկ ախտահանիչի մեջ, որը պիտակավորված է որպես 
մանրէասպան, ֆունգիցիդ եւ վիրուսասպան՝ շփման ամբողջ 
ժամանակահատվածի համար, ինչպես սահմանված է արտադրողի 
հրահանգներում: Պարագաները պետք է հեռացվեն կոնտակտային շփման 
ավարտին, լվացվեն եւ չորացվեն մաքուր թղթե անձեռոցիկով: 
o Էլեկտրական սարքերի համար, ինչպիսիք են խոշորացնող LED լամպերը, 
տաքացնող սրբիչները եւ էսթետիկ սարքերը, մաքրեք գործիքը ցողացիրով 
կամ սրբեք՝ ցանկացած ֆիզիկական բեկորներ մաքրելու համար: Ապա 
մաքրեք EPA-ում գրանցված ախտահանիչ հեղուկացիրով կամ սրբեք 
կոնտակտային շփման ողջ ընթացքում, ինչպես նշված է արտադրողի 
ցուցումներում: Ցողացիր օգտագործելիս զգույշ եղեք եւ համոզվեք, որ Ձեր 
սարքն անջատված է վարդակից եւ մի ցողեք շարժիչի մեջ: Էլեկտրական 
սարքերի համար, ինչպիսիք են պլանշետները, հպման էկրանները, 
ստեղնաշարերը, հեռակառավարման սարքերը եւ բանկոմատները, 
հեռացրեք տեսանելի աղտոտումը, եթե առկա է: Հետեւեք արտադրողի 
հրահանգներին մաքրման եւ ախտահանման բոլոր միջոցների վերաբերյալ: 
----------------Page (8) Break----------------
 
Ի նկատի ունեցեք էլեկտրական սարքերը սրբելու համար օգտագործվող 
ծածկոցների օգտագործումը: Եթե արտադրողի կողմից որեւէ ուղեցույց չկա, 
ի նկատի ունեցեք հպման էկրաններն ախտահանելու համար օգտագործել 
առնվազն 60% ալկոհոլ պարունակող սպիրտային անձեռոցիկներ: 
Մանրակրկիտ չորացրեք մակերեսները՝ հեղուկների կուտակումից 
խուսափելու համար: 
• Քայլեր ձեռնարկեք՝ ապահովելու ջրային բոլոր համակարգերի եւ 
առանձնահատկությունների (օրինակ՝ ցայտաղբյուրներ եւ դեկորատիվ 
շատրվաններ) անվտանգությունը,  երբ սկսեն օգտագործվել երկարատեւ 
ժամանակ փակ լինելուց հետո՝ նվազեցնելու Լեգեոներների հիվանդության եւ 
ջրի հետ կապված այլ հիվանդությունների վտանգը։ 
• Այնտեղ, որտեղ սպիտակեղեն է օգտագործվում, նույնիսկ հաճախորդի կողմից 
դրանց չօգտագործվելու դեպքում սպիտակեղենը դեռ պետք է հեռացվի, իսկ 
անկողինը կամ սեղանը պատշաճ կերպով ախտահանվի: Յուրաքանչյուր 
օգտագործումից հետո բուժասեղանները պետք է ծածկել բուժասեղանների 
համար նախատեսված մաքուր թղթե անձեռոցիկներով, կամ մաքրել մաքուր 
սրբիչով՝ յուրաքանչյուր օգտագործումից առաջ: 
• Օգտագործված սպիտակեղենը, սրբիչները եւ այլ գործվածքները հեռացնելիս 
աշխատողները պետք է օգտագործեն մեկանգամյա օգտագործման 
ձեռնոցներ՝ ներառյալ յուրաքանչյուր հաճախորդի բուժման համար 
անհրաժեշտ ծածկոցները եւ գործվածքները: Մի՛ թափահարեք կեղտոտ 
լվացքը։ Օգտագործված սպիտակեղենը տեղադրեք բուժման տարածությունից 
դուրս տեղակայված, փականով տարայի մեջ՝ հնարավորության դեպքում 
վիրուսն օդում ցրելու հնարավորությունը նվազագույնի հասցնելու համար: 
Կեղտոտ սպիտակեղենը չպետք է օգտագործվի նորից, մինչեւ պատշաճ 
կերպով դրա լվացումը կամ մասնավոր լվացման ծառայությունը կամ լվացման 
գործընթացը, որը ներառում է առնվազն 160 աստիճան Ֆարենհայտ ջրի մեջ 
սպիտակեղենը առնվազն 25 րոպե տեւողությամբ ընկղմելը: Ողջ մաքուր 
սպիտակեղենները պահեք մաքուր, ծածկված տեղում: 
• Որտեղ հնարավոր է, մի մաքրեք հատակներն ավլելով կամ այլ մեթոդներով, 
որոնք կարող են օդում տարածել ախտածին միկրոօրգանիզմները, եթե տվյալ 
տարածքում ոչ բոլորն ունեն անհատական պաշտպանության 
համապատասխան սարքավորումներ Որտեղ հնարավոր է, օգտագործեք HEPA 
զտիչներով փոշեկուլ: 
• Մի՛ թույլատրեք, որ աշխատանքային տարածքներում կամ բուժման 
սենյակներում լինի սնունդ կամ խմիչք։ 
• Մանրակրկիտ մաքրեք ապրանքի ցուցադրման ցանկացած վայր, ներառյալ 
դարակաշարերը եւ ցուցափեղկերը: Հեռացրեք եւ դեն նետեք ցանկացած բաց 
«փորձարկման» արտադրանք եւ դադարեցրեք այս գործելակերպն՝ աղտոտումը 
նվազեցնելու համար: Այս վայրում ցուցանակներ ավելացրեք, որպեսզի 
հաճախորդները տեղեկանան, որ ամեն օր դրանք մաքրվում եւ ախտահանվում 
են: 
 
----------------Page (9) Break----------------
 
• Խրախուսեք վարկային քարտերի եւ անհպում վճարային համակարգերի 
օգտագործումը: Եթե էլեկտրոնային կամ քարտային վճարումն անհնար է, 
հաճախորդները պետք է ներկայանան վճարման ճշգրիտ կանխիկ գումարով 
կամ կտրոնով: 
• Դիտարկեք առանց հպման ծորակների, օճառի եւ թղթե սրբիչների 
դիսպենսերների, ինչպես նաեւ ձեռքի մաքրման ավտոմատացված 
դիսպենսերների արդիականացումը: Համոզվեք, որ օճառի դիսպենսերները եւ 
թղթե սրբիչների դիսպենսերները պարբերաբար լիցքավորվում են: 
• Ընդունարանները եւ աշխատանքային տարածքները վերազինեք 
սանիտարական պատշաճ պարագաներով, ներառյալ՝ ձեռքերն ախտահանող 
միջոցները եւ ախտահանող անձեռոցիկները եւ ապահովել դրանց 
հասանելիությունը։ 
• Ժամանակ տրամադրեք՝ աշխատողներին իրենց հերթափոխի ընթացքում 
մաքրման պրոցեդուրաներ իրականացնելու համար։ Պետք է աշխատանքի 
ժամանակ տրվեն մաքրման հանձնարարականներ՝ որպես աշխատողի 
աշխատանքային պարտականությունների մաս։ 
• Հնարավորության դեպքում աշխատողները պետք է խուսափեն հեռախոսների, 
պլանշետների, դյուրակիր համակարգիչների, գրասեղանների, գրիչների եւ այլ 
աշխատանքային պարագաների համօգտագործումից: Երբե՛ք մի 
համօգտագործեք անհատական պաշտպանիչ սարքավորումները (PPE)։ 
• Բացի վերոնշյալ մաքրման եւ ախտահանման պրոտոկոլնորից, բիզնեսները 
պետք է հետեւենԿալիֆորրնիայի Վարսավիրության եւ Կոսմետոլոգիայի 
Խորհրդի առկա կանոններին: Լրացուցիչ կանոններ կարող են կիրառվել նաեւ 
տեղական, վարչաշրջանի մակարդակով վարվող բիզնեսների համար: 
Ֆիզիկական հեռավորության ուղեցույցներ 
• ԶԳՈՒՇԱՑՈՒՄ. միայն ֆիզիկական հեռավորություն պահպանելը բավական չէ 
COVID-19-ի փոխանցումը կանխելու համար:  
• Միջոցներ ձեռնարկեք՝ ապահովելու առնվազն վեց ոտնաչափ հեռավորություն 
աշխատողների եւ հաճախորդների միջեւ եւ նրանց շրջանում՝ բացառությամբ, 
եթե նրանք մատուցում են մոտ շփում պահանջող ծառայություններ: Սա 
կարող է ներառել ֆիզիկական միջնապատերի կամ վիզուալ նշանների (օր.՝ 
հատակի վրայի նշանները կամ նշաններ, որոնք ցույց են տալիս, թե որտեղ 
աշխատողները եւ/կամ հաճախորդները պետք է կանգնեն) օգտագործումը: 
• Պահպանեք առնվազն վեց ոտնաչափ ֆիզիկական հեռավորություն 
յուրաքանչյուր աշխատանքային կայանի տարածքի միջեւ եւ/կամ օգտագործեք 
աշխատանքային կայանների միջեւ անթափանց միջնապատեր՝ 
հաճախորդներին միմյանցից եւ աշխատողներից պաշտպանելու համար: 
• Տեղափոխեք հանդիպումները՝ ընդունելության խցանումները նվազեցնելու եւ 
յուրաքանչյուր հաճախորդի այցելության միջեւ պատշաճ մաքրման եւ 
ախտահանման համար պատշաճ ժամանակ ապահովելու համար: Ի նկատի 
----------------Page (10) Break----------------
 
ունեցեք յուրաքանչյուր օր ավելի քիչ հաճախորդների սպասարկելու կամ 
աշխատանքային ժամերը ընդլայնելու մասին, որպեսզի հաճախորդների միջեւ 
ավելի շատ ժամանակ լինի եւ դադարեցվեն նշանակումները: 
• Հնարավորության դեպքում իրականացրեք ստուգման վիրտուալ 
տեխնոլոգիաներ՝ հաճախորդի ժամանման վերաբերյալ ծանուցում 
ապահովելու համար: Հաճախորդներին խնդրեք սպասել դրսում կամ իրենց 
մեքենաներում, այլ ոչ թե հավաքվել ընդունարաններում: Ընդունելության 
տարածքները յուրաքանչյուր անգամ պետք է ունենան միանգամից միայն մեկ 
հաճախորդ կամ տարածքը պետք է ձեւափոխվի` ապահովելու համար 
համապատասխան ֆիզիկական հեռավորություն, ներառյալ աթոռներն ու 
բազմոցները հեռացնելը կամ դրանք ավելի մեծ հեռավորության վրա 
տեղակայելը: 
• Բացօթյա գործողությունների համար ստեղծել բացօթյա ընդունարան, որտեղ 
հաճախորդները կարող են գրանցվել՝ միեւնույն ժամանակ պահպանելով 
ֆիզիկական հեռավորությունը։ Ընդունարանի սեղանների կամ այլ 
հատվածներում, որտեղ ֆիզիկական հեռավորությունը հնարավոր չէ 
պահպանել՝ աշխատողների եւ հաճախորդների միջեւ փոխազդեցությունը 
նվազագույնի հասցնելու համար, ձեռնարկել այնպիսի միջոցներ, ինչպիսիք են 
օրգանական ապակին կամ այլ արգելքները: 
• Բացօթյա գործողությունների համար ստեղծել բացօթյա ընդմիջման 
տարածքներ՝ արեւից պաշտպանող ծածկերով եւ նստատեղերով, որոնք 
ապահովում են ֆիզիկական հեռավորություն՝ ըստ հնարավորության։ 
• Ընդունարանի սեղանների կամ այլ հատվածներում, որտեղ ֆիզիկական 
հեռավորությունը հնարավոր չէ պահպանել աշխատողների եւ հաճախորդների 
միջեւ՝ փոխազդեցությունը նվազագույնի հասցնելու համար, ձեռնարկել 
այնպիսի միջոցներ, ինչպիսիք են օրգանական ապակին կամ այլ արգելքները: 
• Մտածեք այն մասին, որ աշխատակիցներին, որոնք իրենց 
պարտականությունների փոփոխություններ են խնդրում, առաջարկեք 
տարբերակներ, որ նվազեցվի նրանց շփումը հաճախորդների եւ այլ 
աշխատակիցների հետ (օր.՝ սարքավորումների կառավարում՝ տոմս 
վաճառելու փոխարեն, կամ վարչական կարիքների կառավարում հեռավար 
կերպով): 
• Պահանջեք, որպեսզի աշխատողները զերծ մնան ձեռքսեղմումներից, 
բռունցքով կամ արմունկով բարեւելուց, գրկախառնվելուց կամ նմանատիպ 
ողջույնի ձեւերից, որը խաթարում է ֆիզիկական հեռավորությունը: 
• Թույլ մի՛ տվեք մարդկանց խմբվել բանուկ տարածքներում, ինչպիսիք են՝ 
զուգարանները, միջանցքները, տոմսերի ամրագրման պատուհանները եւ 
բանկային քարտերի տերմինալները, եւ այլն: 
• Համոզվեք, որ աշխատողները կարող են պահպանել ֆիզիկական 
հեռավորություն հանգստի սենյակներում՝ օգտագործելով միջնապատեր, 
մեծացնելով սեղանների/աթոռների միջեւ հեռավորությունը, որպեսզի իրարից 
բաժանեք աշխատողներին, եւ այլն: Որտեղ որ հնարավոր է, ստեղծեք բացօթյա 
----------------Page (11) Break----------------
 
հանգստի տարածքում ծածկի եւ նստելու հարմարություններ, որոնք 
ապահովում են ֆիզիկական հեռավորությունը։ Հետ պահեք 
աշխատակիցներին ընդմիջման ժամանակ իրար հետ հավաքվելուց եւ 
համոզվեք, որ նրանք առանց դիմակի չեն ուտում կամ խմում՝ իրարից վեց 
ոտնաչափ հեռավորության վրա չգտնվելով: 
• Անձնակազմի հանդիպումներն անցկացնել այնպես, որ ապահովվի 
ֆիզիկական հեռավորություն: Հնարավորության դեպքում ժողովներն 
անցկացրեք՝ օգտագործելով հեռախոս կամ վեբինարի միջոցով։ 
 
 
Էսթետիկ կոսմետոլոգիայի եւ մաշկի 
խնամքի ծառայությունների վերաբերյալ 
լրացուցիչ դիտարկումներ 
• Հաճախորդներին դիմային կամ վզի հատվածում ծառայություն մատուցելիս, 
երբ հնարավոր չէ, որ հաճախորդը դիմակ կրի, աշխատողները պետք է դեմքի 
վահան կրեն աչքերի պաշտպանության համար (դեմքի ծածկոցով)։ 
• Էսթետիկ ծառայություն մատուցելու ողջ ընթացքում եւ յուրաքանչյուր 
հաճախորդից հետո պարագաները եւ մակերեւույթները մաքրելիս եւ 
ախտահանելիս՝ կրել մեկանգամյա օգտագործման ձեռնոց։ 
• Բուժման սենյակից կամ տարածքից դուրս գալուց առաջ հեռացրեք եւ դեն 
նետեք ձեռնոցները, ձեռքի պատշաճ մաքրող միջոց քսեք կամ ձեռքերը լվացեք 
օճառով եւ ջրով, եւ օգտագործեք նախկինում պատրաստած միանգամյա 
օգտագործման միջնորմ, օրինակ՝ թղթե սրբիչ կամ մաքրող միջոց՝ բուժման 
սենյակը բացելու եւ փակելու համար, երբ հեռանում եք սենյակից: 
• Օգտագործելուց անմիջապես հետո դեն նետել մեկանգամյա օգտագործման 
կիրառիչները գծանշված, կափարիչով աղբամանի մեջ։ Աղբամանը պետք է 
ունենա կափարիչ եւ պետք է տեղադրված լինի մեկանգամյա օգտագործման 
պլաստիկ տոպրակի հետ: 
 
Էլեկտրոլոգիայի ծառայությունների 
վերաբերյալ լրացուցիչ դիտարկումներ 
• Էլեկտրոլոգիայի ծառայությունները չի կարելի մատուցել բացօթյա 
տարածքներում, քանի որ դրանք ինվազիվ ընթացակարգեր են, որոնք 
ապահով իրականացնելու համար պահանջվում է վերահսկվող հիգիենիկ 
միջավայր։ 
• Էլեկտրաբանները պետք է օգտագործեն մեկանգամյա օգտագործման 
ձեռնոցներ՝ բուժման ողջ տեւողության ընթացքում։ Էլեկտրաբանները 
հաճախորդներին դիմային կամ վզի հատվածում ծառայություն մատուցելիս, 
երբ հնարավոր չէ, որ հաճախորդը դիմակ կրի, աշխատողները պետք է դեմքի 
վահան կրեն աչքերի պաշտպանության համար (դեմքի ծածկոցով)։ 
----------------Page (12) Break----------------
 
• Բուժման ցանկացած այլ տարածք պահանջող հաճախորդները պետք է 
ծառայության մատուցման ողջ ժամանակահատվածում կրեն դեմքի ծածկույթ, 
եթե ունակ են դա անել CDPH դիմակ կրելու ուղեցույցի հիման վրա: 
• Յուրաքանչյուր հաճախորդից հետո մաքրել եւ ախտահանել ունելիները, 
բիգուդիները, ասեղագլխի կափարիչները: Սա կարող է ներառել ավտոկլավի 
օգտագործումը կամ իրերը կնքված տոպրակի մեջ դնելը եւ դրանք չոր 
ջերմային մանրէազերծման ենթարկելը: Տոպրակը չպետք է վերաբացվի, քանի 
դեռ չի սկսվել հաջորդ հաճախորդի բուժման սեանսը: 
• Հնարավորության դեպքում օգտագործել մեկանգամյա օգտագործման զոնդ, 
որի համար չի պահանջվում զոնդի գլխիկ կամ կափարիչ եւ որը կնվազեցնի 
փոխազդեցության կետերը: Եթե չեք օգտագործում զոնդի մեկանգամյա 
գլխիկներ կամ կափարիչներ, յուրաքանչյուր հաճախորդից հետո պետք է 
մաքրվի եւ ախտահանվի էպիլյատորային ասեղի/ զոնդի հենակի շարժական 
ծայրը կամ գլխիկը: 
• Էլեկտրոլիզի համար օգտագործվող ասեղները պետք է լինեն մեկանգամյա 
օգտագործման, նախապես փաթեթավորված եւ ստերիլ ու դեն նետվեն սուր 
առարկաների համար նախատեսված տարա՝ օգտագործումից անմիջապես 
հետո։ Սուր առարկաների համար նախատեսված տարաները պետք է 
վերացվեն՝ համաձայն կենսաբժշկական թափոնների կարգավորումների։ 
• Էլեկտրոլիզի ասեղի միջով անցնող էլեկտրական հոսանքի արդյունքում 
արտադրված ջերմությունը բավարար չէ այն մանրէազերծելու համար: 
• Ուլտրաձայնային մաքրման միավորներն, ունելիները եւ բոլոր տարաները, 
ներառյալ դրանց շարժական մասերը, պետք է մաքրվեն եւ ախտահանվեն 
յուրաքանչյուր հաճախորդից հետո՝ համաձայն արտադրողի հրահանգների: 
 
 Մատնահարդարման վերաբերյալ լրացուցիչ 
դիտարկումներ 
• Պահանջել հաճախորդներից լվանալ ձեռքերը՝ նախքան մատնահարդարման 
ծառայություններ մատուցելը։ 
• Աշխատողները պետք է մշտապես կրեն դիմակ կամ ռեսպիրատոր՝ ըստ 
անհրաժեշտության։ Ռեսպիրատորները պահանջվում են, եթե 
օդափոխությունն բավարար չէ՝ նվազեցնելու փոխազդեցության համար 
նախատեսված թույլատրելի սահմանը՝ 5155 բաժնի 8-րդ  գլխի հիման վրա: 
Քիմիական փոխազդեցության դեպքերում օգտագործման համար 
նպատակահարմար են միայն ճիշտ քիմիական քարթրիջ ունեցող մասնիկների 
զտիչի զուգակցմամբ էլաստոմերային շնչառական միջոցները: 
• Ծառայությունը մատուցելու ողջ ընթացքում եւ յուրաքանչյուր հաճախորդից 
հետո պարագաները եւ մակերեւույթները մաքրելիս եւ ախտահանելիս կրել 
մեկանգամյա օգտագործման ձեռնոց։ Մաքրման ավարտից հետո հանեք եւ դեն 
նետեք ձեռնոցները եւ ձեռքերը պատշաճ մաքրող միջոց կիրառեք կամ ձեռքերը 
լվացեք օճառով եւ ջրով: 
----------------Page (13) Break----------------
 
• Ոտնահարդարման լոգաթասերը պատշաճ կերպով ախտահանեք EPA-ի 
կողմից գրանցված հեղուկ ախտահանիչ միջոցով՝ պիտակավորված որպես 
մանրէասպան, ֆունգիցիդ եւ վիրուսասպան։ Տե՛ս կոնցենտրացիայի 
վերաբերյալ արտադրողի հրահանգները: Ախտահանումն իրականացնել 
եղունգների հարդարման սրահում, այլ ոչ թե ժամանակավոր բացօթյա 
տարածքում։ 
• Ոտնահարդարման լոգաթասերը պետք է պատշաճ կերպով ախտահանվեն 
EPA-ի կողմից գրանցված հեղուկ ախտահանիչ միջոցով՝ պիտակավորված 
որպես մանրէասպան, ֆունգիցիդ եւ վիրուսասպան։ Տե՛ս կոնցենտրացիայի 
վերաբերյալ արտադրողի հրահանգները: Ջրասուզակի տրամադրմամբ ոտքի 
խնամքի միջոցների, օդային մղումով ավազանների կամ առանց խողովակների 
ոտքերի խնամքի ծառայությունների պարագայում համար ախտահանող 
միջոցը պետք է շրջանառվի առնվազն 10 րոպե: Ոտնաթաթի ջրասուզակների 
եւ լոգարանների համար ջրազրկող եւ ախտահանող միջոցը լվացեք 
ավազանում կամ լոգարանում առնվազն 10 րոպե: Ոտնաթաթի խնամքի 
համար նախատեսված ավազանները եւ պեդիկյուրի տարաները պետք է 
պատշաճ կերպով մաքրվեն եւ ախտահանվեն յուրաքանչյուր հաճախորդից 
հետո, նույնիսկ եթե կիրառվում է մեկանգամյա օգտագործման պլաստիկ 
ծածկոց: 
• Ըստ հնարավորության եղունգների խնամքի սրահներում պետք է կիրառել 
մեկանգամյա օգտագործման պարագաներ։ Ցանկացած ոչ մեկանգամյա 
օգտագործման պարագա անհրաժեշտ է մանրակրկիտ ախտահանել՝ 
համաձայն Կալիֆոռնիայի՝ Վարսահարդարման եւ կոսմետոլոգիայի խորհրդի 
ուղեցույցների։ 
• Բոլոր մեկանգամյա օգտագործման իրերը, ինչպիսիք են ստվարաթղթե 
ֆայլերը, փորվածքների եւ բուֆերների ավազի ժապավենները, մեկանգամյա 
օգտագործման հողաթափերը, մատների բաժանարարները եւ կիրառիչները, 
պետք է օգտագործվեն մեկ անգամ եւ անմիջապես դեն նետվեն տեղակայված, 
փականով տարայի մեջ: 
• Հպման կետերի քանակը նվազեցնելու համար հեռացրեք եղունգների լաքի 
ցուցադրումները: Եղունգների լաքի ցուցադրման բացակայության դեպքում 
օգտագործեք գունային ներկապնակ, որը պետք է մաքրվի եւ ախտահանվի 
յուրաքանչյուր հաճախորդի օգտագործումից հետո: Եթե եղունգների լաքի 
ցուցադրումը չի հանվել, նախքան ցուցադրման ընթացակարգին 
վերադառնալը պետք է մաքրել եւ ախտահանել եղունգների լաքերը: 
• Դիտարկեք աշխատողի եւ հաճախորդի միջեւ պլաստիկ միջնորմի 
տեղադրումը, որտեղ կա մեծ կտրվածքով հատված, որտեղից դուրս 
կտեղադրվեն ձեռքերը կամ ոտքերը՝ մանիկյուր կամ պեդիկյուր 
կազմակերպելու համար: 
• Յուրաքանչյուր աշխատանքային հատվածում թույլատրել միայն մեկ 
մատնահարդարի աշխատանքը, ինչպես նաեւ չի կարելի հաճախորդներին 
մատուցել միանգամից մի քանի ծառայություն, ինչպես օրինակ՝ 
մատնահարդարում եւ ոտնահարդարում։ 
----------------Page (14) Break----------------
 
• Եթե սրահում օգտագործվում են այնպիսի օդափոխիչներ, ինչպիսիք են 
կանգնակով կամ տեղադրված օդափոխիչներն, ապա անհրաժեշտ է քայլեր 
ձեռնարկել՝ նվազագույնի հասցնելու մեկ անձից մյուսին անմիջապես 
օդափոխիչի փչած օդի փոխանցումը: Եթե օդափոխիչներն անջատված են 
կամ հեռացված, գործատուները պետք է տեղյակ լինեն հնարավոր ջերմային 
վտանգների մասին եւ քայլեր ձեռնարկեն դրանք մեղմելու ուղղությամբ: 
• Դիտարկել մատնահարդարման սրահներում գործող օդափոխության 
համակարգի թարմացումն, ինչը կարող է զուգորդվել նաեւ մատնահարդարման  
տեղի մաշված սեղանների թարմացմամբ։ 
 
Բոդի արտի մասնագետների, 
տատուաժի սրահների եւ դակման 
խանութների վերաբերյալ լրացուցիչ 
դիտարկումներ 
• Դաջվածքների կամ պիրսինգի ողջ ընթացքում եւ հաճախորդների 
յուրաքանչյուր սեսիայից հետո պահանջվում են մեկանգամյա օգտագործման 
ձեռնոցներ, ինչպես նաեւ բոլոր գործիքների եւ մակերեսների մաքրում եւ 
ախտահանում: 
• Աշխատողները պետք է ձեռքերը մանրակրկիտ լվանան օճառով եւ ջրով կամ 
օգտագործեն ախտահանման միջոցներ՝ ձեռնոցները կրելուց անմիջապես 
առաջ եւ հետո։ 
• Պետք է կասեցնել բերանի/քթի հատվածում դակման եւ տատուաժի 
ծառայությունները։ 
• Աթոռները պետք է դրվեն այնպես, որ հաճախորդների միջեւ լինի առնվազն վեց 
ոտնաչափ հեռավորություն։ Հաստատությունները, անհրաժեշտության 
դեպքում, պետք է դիտարկեն լրացուցիչ բաժանարար վահաններ կամ այլ 
անթափանց միջնորմներ: 
• Յուրաքանչյուր անգամ տատուաժի եւ դակման ծառայություններ տրամադրել 
միայն մեկ հաճախորդի։ 
 
 
 
 
 
 
 
 
 
 
----------------Page (15) Break----------------
 
Մերսման ծառայությունների (ոչ  
առողջապահական հաստատություններում) 
վերաբերյալ լրացուցիչ դիտարկումներ 
• Պահանջել հաճախորդներից լվանալ իրենց ձեռքերը՝ նախքան որեւէ 
ծառայություն նրանց մատուցելը։ 
• Դիտարկել բուժասեղանի կարգավորման մեջ փոփոխություններ մտցնելն, 
ինչպիսիք են՝ մեկանգամյա  կամ լվացվող ծածկոցներն՝ աջակցելու 
անհրաժեշտ մաքրման եւ ախտահանման պրոտոկոլների իրականացմանը։ Սա 
կարող է ներառել դեմքի հենակի մեկանգամյա ծածկոցների օգտագործումը, 
որոնք պաշտպանում են նաեւ սեղանը, սեղանի տաքացուցիչները, 
ամրացումները եւ լվացվող միջնորմները եւ այլ իրեր, ինչպիսիք են բարձի 
կազմերը, որոնք կարող են հեռացվել եւ փոխարինվել յուրաքանչյուր 
հաճախորդների միջեւ: Միջնորմները չեն փոխարինում պահանջվող մաքրման 
եւ ախտահանման պրոտոկոլներին: 
• Դիտարկեք՝ արդյոք առաջարկվում են դեմքի մերսումներ կամ դեմքին առնչվող 
այլ գործնական աշխատանք: Նման ծառայություններ մատուցելու դեպքում 
բուժման այս մասի համար օգտագործեք ոչ լատեքսային ձեռնոցներ: Մի՛ 
իրականացրեք դեմքի մերսում, եթե դրա համար պահանջվում է հաճախորդի 
դիմակի հանում։ 
• Ձեռքի ցանկացած պրոցեդուրա իրականացնել ծառայության վերջում։ 
• Աշխատողները պետք է մերսման ծառայությունների ավարտից անմիջապես 
հետո լվանան ձեռքերը։ 
 
 
  
 
 
 
 
 
 
 
 
1Խոցելի խմբերի համար պետք է դիտարկել լրացուցիչ պահանջների կիրառում: Անձնական խնամքի 
մատակարարները պետք է համապատասխանեն Cal/OSHA-ի բոլոր ստանդարտներին եւ 
պատրաստ լինեն  հետեւել դրա ուղեցույցին, ինչպես նաեւ Հիվանդությունների վերահսկման եւ 
կանխարգելման կենտրոնների (Centers for Disease Control and Prevention, CDC) եւ 
Կալիֆորնիայի Հանրային առողջապահության դեպարտամենտի (California Department of Public 
Health, CDPH) ուղեցույցին: Ի հավելումն դրան, գործատուները պետք է պատրաստ լինեն փոփոխել 
իրենց գործունեությունը՝ այդ ուղեցույցների փոփոխությանը համապատասխան:  
 
----------------Page (16) Break----------------
