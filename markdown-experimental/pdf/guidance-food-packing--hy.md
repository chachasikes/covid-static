---
PDFFormatVersion: 1.6
IsAcroFormPresent: false
IsXFAPresent: false
Title: Food Packing and Processing
Author: Kaina Pereira
Producer: AbleDocs Inc.
CreationDate: D:20200727115949-04'00'
ModDate: D:20200805214803-07'00'
date_created: Mon Jul 27 2020 11:59:00 GMT-0700
date_modified: Mon Jul 27 2020 11:59:00 GMT-0700
---
1 
   
 
 
 
 
 
 
 
 
 
 
 
 
 
 
 
 
 
 
 
 
COVID-19 
ԳՈՐԾԱՐԱՐ 
ՈՒՂԵՑՈՒՅՑ՝ 
Սննդի 
փաթեթավորում 
եւ վերամշակում 
Հուլիսի 29, 2020թ. 
 
covid19.ca.gov 
----------------Page (0) Break----------------
ԱԿՆԱՐԿ 
2020 թվականի մարտի 19-ին, Հանրային առողջության պահպանման նահանգային 
ներկայացուցիչը եւ Կալիֆորնիայի Հանրային առողջության դեպարտամենտի տնօրենը 
հրաման են արձակել, որով պահանջում է, որ կալիֆորնիացիների մեծ մասը մնա տանը՝ 
բնակչության շրջանում COVID-19-ի տարածումը խաթարելու նպատակով: 
COVID-19-ի ազդեցությունը կալիֆորնիացիների առողջության վրա դեռեւս լիովին հայտնի 
չէ։ Նշված հիվանդությունը կարող է շատ թեթեւից (որոշ մարդիկ ախտանիշ չունեն) 
վերածվել մահվան հանգեցնող ծանր հիվանդության: Որոշ խմբեր, ներառյալ 65 եւ ավելի 
բարձր տարիքի մարդիկ, եւ նրանք, ում մոտ առկա են բժշկական այնպիսի լուրջ խնդիրներ, 
ինչպիսիք են սրտի կամ թոքերի հիվանդությունը կամ շաքարախտը, հոսպիտալացման եւ 
լուրջ բարդացումների ավելի մեծ վտանգի տակ են: Հիվանդության փոխանցումն առավել 
հավանական է այն ժամանակ է, երբ մարդիկ գտնվում են վարակված անձի հետ սերտ 
շփման մեջ կամ վատ օդափոխվող տարածքում, նույնիսկ, եթե այդ մարդը չունի կամ դեռեւս 
չի արտահայտել որեւէ ախտանիշ։ 
Արդյունաբերության կամ մասնագիտական խմբերի կողմից` ներառյալ կրիտիկական 
ենթակառուցվածքների աշխատողների շրջանակը, COVID-19-ի քանակի եւ տեմպերի 
վերաբերյալ ճշգրիտ տեղեկություններ առայժմ հասանելի չեն: Մի շարք աշխատատեղերում 
բազմաթիվ բռնկումներ են եղել, ինչը ցույց է տալիս, որ աշխատողները COVID-19 վարակ 
ձեռք բերելու կամ փոխանցելու վտանգի տակ են: Այսպիսի աշխատատեղերի օրինակներից 
են հիվանդանոցները, երկարաժամկետ խնամքի հաստատությունները, բանտերը, սննդի 
արտադրությունը, պահեստները, մսի վերամշակման գործարանները եւ մթերային 
խանութները: 
Քանի որ տանը մնալու որոշումները փոփոխված են, անհրաժեշտ է ձեռնարկել բոլոր 
հնարավոր քայլերը աշխատողների եւ հասարակության անվտանգության ապահովման 
ուղղությամբ: 
Կանխարգելման հիմնական պրակտիկան ներառում է՝ 
✓ ֆիզիկական հեռավորություն առավելագույն հնարավոր չափով, 
✓ աշխատողների (որտեղ շնչառական օրգանների պաշտպանություն չի 
պահանջվում)  հաճախորդների/գնորդների կողմից դեմքի ծածկոցների 
կիրառում, եւ 
✓ ձեռքերի հաճախակի լվացում եւ կանոնավոր մաքրում եւ ախտահանում, 
✓ աշխատողների վերապատրաստում COVID-19 կանխարգելման պլանի այս եւ այլ 
տարրերի վերաբերյալ։ 
Բացի այդ, շատ կարեւոր է աշխատավայրերում հիվանդության նոր դեպքերի 
հայտնաբերման ուղղությամբ համապատասխան գործընթացների իրականացումը եւ դրանց 
հաստատման դեպքում, առողջապահական մարմինների հետ համատեղ, արագ 
միջամտությունը` վարակի տարածումը դադարեցնելու համար: 
 
 
 
 
 
----------------Page (1) Break----------------
ՆՊԱՏԱԿ 
Սույն փաստաթուղթn ուղեցույց է մսամթերք, կաթնամթերք մշակող, փաթեթավորող կամ 
արտադրող հաստատությունների համար եւ կոչված է աշխատողների համար ապահովել 
անվտանգ ու մաքուր միջավայր։ Այս ուղեցույցը նախատեսված չէ չեղարկելու կամ ուժը 
կորցրած ճանաչելու աշխատողի օրենքով, կանոնակարգերով կամ համատեղ 
սահմանված որեւէ իրավունք, եւ չի հանդիսանում սպառիչ, քանի որ այն չի ներառում 
առողջության վերաբերյալ վարչաշրջանի հրամաններ, չի հանդիսանում գոյություն 
ունեցող անվտանգության եւ առողջությանն առնչվող կարգավորող պահանջների 
փոխարինող, ինչպես օրինակ՝ Cal/OSHA-ն։1 Շարունակել մնալ իրազեկ Հանրային 
առողջության պահպանման ուղեցույցում եւ նահանգային/տեղական հրամաններում 
փոփոխությունների վերաբերյալ, քանի որ COVID-19-ի հետ կապված իրավիճակը 
շարունակվում է։ Cal/OSHA-ն պարունակում է ավելի համալիր ուղեցույց իրենց 
Cal/OSHA Ընդհանուր ուղենիշներում՝ Աշխատողներին COVID-19-ից պահպանելու 
վերաբերյալ վեբ կայքում։ CDC եւ ֆեդերալ OSHA-ն հատուկ ուղեցույցներ ունեն 
Մսամթերքի եւ թռչնամսի մշակման համար։ 
 
Դեմքի ծածկոցների օգտագործման պահանջը 
 
Հունիսի 18-ին, CDPH-ը հրապարակեց Դեմքի ծածկոցների օգտագործման վերաբերյալ 
ուղեցույց, որը լայնորեն պահանջում է դեմքի ծածկոցների օգտագործում ինչպես 
հասարակության անդամների, այնպես էլ աշխատողների համար` բոլոր հասարակական եւ 
աշխատանքային վայրերում, որտեղ առկա է ազդեցության բարձր ռիսկ։  
 
Կալիֆորնիայում մարդիկ պետք է կրեն դեմքի ծածկոցներ, երբ նրանք զբաղվում են 
աշխատանքով, լինի դա աշխատավայրում կամ աշխատավայրից դուրս` 
• հասարակության ցանկացած անդամի հետ անձամբ շփվելիս, 
• հասարակության անդամների այցելած տարածքներում աշխատելիս, անկախ 
նրանից՝ թե հանրությունից որեւէ մեկը ներկա է այդ պահին, թե ոչ, 
• ցանկացած վայրում աշխատելիս, որտեղ պատրաստվում կամ փաթեթավորվում է 
սնունդ վաճառքի կամ այլ անձանց բաշխելու համար, 
• ընդհանուր տարածքներում աշխատելիս կամ շրջելիս, ինչպիսիք են՝ միջանցքները, 
աստիճանները, վերելակները եւ կայանատեղիները, 
• ցանկացած սենյակում կամ փակ տարածքում, որտեղ ներկա են այլ մարդիկ (բացառությամբ անձի սեփական տնային տնտեսության կամ բնակության վայրի 
անդամների), եւ չեն կարող ֆիզիկապես հեռավորություն պահել, 
• ցանկացած հանրային փոխադրամիջոց կամ պարատրանզիտ (հատուկ միջանկյալ) 
տրանսպորտային միջոց, տաքսի կամ անձնական ավտոմեքենա կամ համատեղ 
փոխադրման տրանսպորտային միջոց վարելիս կամ գործարկելիս, որտեղ 
ուղեւորները ներկա են։ Ուղեւորների բացակայության դեպքում, խստորեն խորհուրդ 
է տրվում դեմքի ծածկոցների օգտագործումը։ 
 
 
----------------Page (2) Break----------------
Ուղեցույցում կարող եք գտնել ամբողջական տեղեկատվությունը, ներառյալ բոլոր 
պահանջներն ու այս կանոններում արված բացառությունները։ Դեմքի ծածկոցները խստորեն 
խրախուսվում են այլ հանգամանքներում, եւ գործատուները կարող են իրականացնել դեմքի 
ծածկոցին առնչվող լրացուցիչ պահանջներ` կատարելով իրենց պարտավորությունն 
աշխատողներին ապահով եւ առողջ աշխատավայր ապահովելու նպատակով։ Գործատուները 
պարտավոր են աշխատողներին տրամադրել դեմքի ծածկոցներ կամ փոխհատուցեն 
աշխատողներին` դրանց ձեռք բերման ողջամիտ ծախսերի համար։ 
Գործատուները պետք է մշակեն փոխզիջման/կարգավորման քաղաքականություն ցանկացած 
աշխատողի համար, որը բավարարում է դեմքի ծածկոցի կրման բացառություններից մեկը։ 
Եթե աշխատողը, ումից այլապես կպահանջվեր կրել դեմքի ծածկոց, այլ անձանց հետ 
հաճախակի շփման պատճառով, եւ, որ վերջինս, բժշկական վիճակով պայմանավորված, չի 
կարող կրել, ապա նրան պետք է տրամադրվի ոչ-սահմանափակով այլընտրանք, ինչպես 
օրինակ՝ դեմքի վահան, որի ստորին եզրին ամրացված է կտոր, եթե դա հնարավոր է, եւ թույլ է 
տալիս բժշկական վիճակը։ 
Այն բիզնես ընկերություններն, որոնք բաց են հանրության համար, պետք է գիտակցեն CDPH-ի 
դեմքի ծածկոցների վերաբերյալ ուղեցույցում առկա դեմքի ծածկոցների կրման վերաբերյալ 
բացառությունները եւ կարող են չբացառել հասարակության որեւէ անդամի դեմքի ծածկոց 
չկրելու համար, եթե այդ անձը հետեւում է ուղեցույցին։ Բիզնես ընկերությունները պետք է 
մշակեն քաղաքականություններ հաճախորդների, պատվիրատուների, այցելուների եւ 
աշխատողների շրջանում այս բացառությունների գործածման համար։ 
----------------Page (3) Break----------------
Աշխատավայրին բնորոշ պլան 
•Յուրաքանչյուր վայրում ստեղծել գրավոր, աշխատավայրին բնորոշ COVID-
19-ի կանխարգելման պլան, իրականացնել բոլոր աշխատանքային 
ոլորտների եւ բոլոր աշխատանքային առաջադրանքների ռիսկերի 
համապարփակ գնահատում, եւ յուրաքանչյուր հաստատությունում 
նշանակել անձ այս պլանն իրականացնելու համար։
•Ներառել CDPH-ի դեմքի ծածկոցների վերաբերյալ ուղեցույցն 
աշխատավայրին հատուկ պլանում եւ ընդգրկել բացառություններ 
գործարկելու քաղաքականություն։
•Պարզել տեղական առողջապահական վարչության կոնտակտային տվյալներ, 
որտեղ գտնվում է աշխատողների կամ հաճախորդների շրջանում 
COVID-19-ի բռնկումների վերաբերյալ տվյալների հաղորդակցման 
հաստատությունը։
•Վերապատրաստել եւ հաղորդակցել աշխատողների եւ աշխատողների 
ներկայացուցիչների հետ պլանի վերաբերյալ, եւ այն հասանելի դարձնել 
աշխատողներին եւ նրանց ներկայացուցիչներին:
•Պարբերաբար գնահատել հաստատությունների համապատասխանությունը 
պլանին եւ փաստաթղթին, եւ շտկել հայտնաբերված թերությունները։
•Ուսումնասիրել COVID-19-ով պայմանավորված ցանկացած հիվանդություն, 
եւ որոշել, թե արդյոք աշխատանքին առնչվող գործոնները կարող էին 
նպաստել վարակման ռիսկին: Անհրաժեշտության դեպքում թարմացնել 
պլանը` հետագա դեպքերը կանխելու նպատակով։
•CDPH ուղենիշների համաձայն, իրականացնել անհրաժեշտ գործընթացներն 
ու ընթացակարգերը, երբ աշխատավայրում տեղի է ունենում բռնկում։
•Պարզել վարակակիր աշխատողի սերտ շփման շրջանակը (վեց
ոտնաչափ հեռավորությամբ 15 կամ ավելի րոպեների ընթացքում) եւ 
ձեռնարկել քայլեր մեկուսացնելու COVID-19 դրական ախտորոշումով 
աշխատողին(ներին) եւ սերտ շփման շրջանակի անձանց։
•Հետեւել ստորեւ բերված ուղենիշներին։ Այս պահանջի չկատարումը կարող է 
հանգեցնել աշխատավայրում հիվանդությունների առաջացմանն, որոնք էլ 
կարող են հանգեցնել գործողությունների ժամանակավոր դադարեցման կամ 
սահմանափակման։
----------------Page (4) Break----------------
                                                                        
Թեմաներ աշխատողի վերապատրաստման 
համար 
• Տեղեկատվություն COVID-19-ի մասին, թե ինչպես կանխել դրա 
տարածումը, եւ թե, որ ուղեկցող հիվանդությունները կարող են մեծացնել 
անհատների մոտ վարակվելու վտանգը։ 
• Ինքնազննում տանը, ներառյալ մարմնի ջերմաստիճանի եւ/կամ 
ախտանիշների ստուգում՝ օգտագործելով CDC ուղենիշները։ 
• Աշխատանքի չգալու կարեւորությունը՝ 
o եթե աշխատողն ունի COVID-19-ի ախտանիշներ, ինչպես նկարագրված 
է CDC-ի կողմից, օրինակ՝ ջերմություն կամ սարսուռ, հազ, հեւոց կամ 
դժվար շնչառություն, հոգնածություն, մկանային կամ մարմնի ցավեր, 
գլխացավ, համի կամ հոտի կորուստ, կոկորդի ցավ, քթի փակվածություն 
կամ արտադրություն, սրտխառնոց, փսխում կամ լուծ, ԿԱՄ 
o եթե աշխատողի մոտ աշխտորոշվել է COVID-19 եւ վերջինս դեռ դուրս չի 
եկել մեկուսացումից, ԿԱՄ  
o եթե վերջին 14 օրվա ընթացքում աշխատողը շփում է ունեցել մեկի հետ, 
ում մոտ ախտորոշվել է COVID-19, եւ որը համարվում է պոտենցիալ 
վարակիչ (այսինքն՝ դեռ մեկուսացման մեջ է)։ 
• Վերադառնալ աշխատանքի այն բանից հետո, երբ աշխատողը COVID-
19 ախտորոշում է ստանում միայն այն դեպքում, եթե առաջին 
ախտանշանների ի հայտ գալուց անցել է 10 օր, նրա ախտանիշները 
բարելավվել են, եւ աշխատողը վերջին 72 ժամվա ընթացքում չի ունեցել 
ջերմություն (առանց ջերմությունն իջեցնող դեղամիջոցների 
օգտագործման):  Առանց ախտանշաններով աշխատողը, ում մոտ 
ախտորոշվել է COVID-19, կարող է վերադառնալ աշխատանքի միայն 
այն դեպքում, եթե COVID-19-ի առաջին թեստի դրական արդյունքի 
ամսաթվից անցել է 10 օր։  
• Դիմել բժշկական օգնության, եթե նրանց ախտանիշները դառնում են 
ծանր, ներառյալ կայուն ցավ կամ ճնշման զգացում կրծքավանդակում, 
շփոթմունք կամ կապտավուն շրթունքներ կամ դեմք։ Թարմացումները եւ 
հետագա մանրամասները հասանելի են CDC կայքում։ 
• Օճառով եւ ջրով ձեռքի հաճախակի լվացման կարեւորությունը, ներառյալ 
լվանալ օճառով 20 վարկյան (կամ առնվազն 60% էթանոլ (նախընտրելի) 
կամ 70% իզոպրոպանոլ (եթե ապրանքը պահվում առանց հսկողության 
երեխաների համար ոչ հասանելի տեղում) պարունակող ձեռքի 
ախտահանող միջոցի օգտագործումը, երբ աշխատողները չեն կարող 
հասնել լվացարան կամ ձեռքի լվացման վայր, ըստ CDC ուղենիշների)։ 
• Ֆիզիկական հեռավորության պահպանման կարեւորությունը, ինչպես 
աշխատանքային վայրում, այնպես էլ վայրից դուրս գտնվելու ժամանակ 
----------------Page (5) Break----------------
                                                                        
(տե՛ս ֆիզիկական հեռավորություն բաժինը ստորեւ): 
• Դեմքի ծածկոցների պատշաճ օգտագործում, այդ թվում՝ 
o Դեմքի ծածկոցները չեն պաշտպանում կրող անձին եւ չեն 
հանդիսանում անհատական պաշտպանիչ սարքավորումներ 
(personal protective equipment, PPE)։ 
o Դեմքի ծածկոցները կարող են օգնել պաշտպանել կրողին մոտ գտնվող 
մարդկանց, սակայն չեն փոխարինում ֆիզիկական հեռավորության եւ 
ձեռքերի հաճախակի լվացման անհրաժեշտությանը։ 
o Դեմքի ծածկոցները պետք է ծածկեն քիթն ու բերանը։ 
o Աշխատողները պետք է լվանան կամ ախտահանեն ձեռքերը դեմքի 
ծածկոցներն օգտագործելուց կամ կարգավորելուց հետո։ 
o Խուսափել աչքերին, քթին եւ բերանին դիպչելուց: 
o Դեմքի ծածկոցները չպետք է լինեն համատեղ օգտագործման, եւ յուրաքանչյուր 
օգտագործումից հետո պետք է լվացվեն կամ հեռացվեն։ 
• CDPH դեմքի ծածկոցների օգտագործման վերաբերյալ ուղեցույցում, 
պարունակվող տեղեկատվություն, որը սահմանում է հանգամանքները, 
որոնց դեպքում պետք է կրել դեմքի ծածկոցները, եւ բացառությունները, 
ինչպես նաեւ քաղաքականությունները, աշխատանքային կանոնակարգերը 
եւ գործելակերպերը, որոնք գործատուն ընդունել է՝ դեմքի ծածկոցների 
օգտագործումն ապահովելու նպատակով։ Վերապատրաստման 
դասընթացը պետք է ներառի նաեւ գործատուի վարած 
քաղաքականությունը, թե ինչպես վարվել այն մարդկանց հետ, ովքեր 
ազատված են դեմքի ծածկոց կրելուց։ 
• COVID-19-ի կանխարգելման քաղաքականության մեջ պատշաճ կերպով 
պատրաստված ցանկացած անկախ կապալառուի, ժամանակավոր կամ 
պայմանագրային աշխատողներին, ինչպես նաեւ հաստատության 
կամավորներին ապահովել անհրաժեշտ պարագաներով եւ անհատական 
պաշտպանիչ սարքավորումներով: Այս պարտականությունները 
ժամանակից շուտ քննարկել ժամանակավոր եւ/կամ պայմանագրային 
աշխատողների հետ: 
• Տեղեկատվություն վճարովի արձակուրդի նպաստների վերաբերյալ, որ 
աշխատողը կարող է իրավունակ լինել ստանալու, ինչը ֆինանսապես ավելի 
կհեշտացնի վերջինիս տանը մնալը։ Տե՛ս լրացուցիչ տեղեկատվություն 
Covid- 19-ի համար հիվանդության արձակուրդի եւ աշխատողների 
փոխհատուցման աջակցմանկառավարության ծրագրերի վերաբերյալ, 
ներառյալ՝ Ընտանիքների համար կորոնավիրուսի առաջին արձագանքման 
ակտի շրջանակում աշխատողների հիվանդության արձակուրդի մասով 
իրավունքները, եւ աշխատողների իրավունքները՝ աշխատողների 
փոխհատուցման նպաստների եւ աշխատանքով պայմանավորված COVID-
19-ով վարկման կանխավարկածի՝ համաձայն նահանգապետի N-62-20 
գործադիր հրամանի, մինչ այն գտնվում է ուժի մեջ։ 
----------------Page (6) Break----------------
                                                                        
Անհատական հսկողության միջոցառումներ եւ 
զննում 
• Ապահովել ջերմաստիճանի եւ/կամ ախտանիշի զննումներ բոլոր 
աշխատողների համար՝ նրանց հերթափոխի սկզբում, եւ անձնակազմի բոլոր 
անդամների համար՝ հատատություն մուտք գործելիս։ Որքան հնարավոր է 
խուսափել հպել ջերմաստիճանի/ախտանիշի ստուգման սարքը 
աշխատողներին։  
• Եթե պահանջվում է ինքնազննում տանը, ինչը համապատասխան 
այլընտրանք է այն հաստատությունում ապահովելու համար, համոզվել, որ 
ստուգումն իրականացվել է նախքան աշխատողի տանից դուրս գալը՝ 
հերթափոխի համար, եւ որ նա հետեւում է CDC ուղենիշներին, ինչպես 
նկարագրված է վերոնշյալ՝ «Թեմաներ աշխատողի վերապատրաստման 
համար» բաժնում։ 
• Այն աշխատողներին, ովքեր հիվանդ են կամ COVID-19-ի ախտանիշներ 
ունեն, խրախուսել տանը մնալ։ 
• Գործատուները, անհրաժեշտության դեպքում, պետք է տրամադրեն եւ 
ապահովեն աշխատողներին՝ օգտագործել բոլոր անհրաժեշտ պաշտպանիչ 
սարքավորումները, ներառյալ աչքերի պաշտպանություն ու ձեռնոցներ: 
• Գործատուները   պետք   է   հաշվի   առնեն,   թե   որտեղ   կարող   է   մեկանգամյա 
օգտագործման  ձեռնոցների  կիրառումը  օգտակար  լինել  ի  լրումն  ձեռքերի 
հաճախակի լվացման կամ ձեռքերի ախտահանիչ միջոցի օգտագործման, այս 
օրինակներն   այն   աշխատողների   համար   են,   ովքեր   զննում   են   մյուսների 
ախտանիշները կամ գործածում ընդհանուր օգտագործման իրեր։ 
• Հիմնարկություն մուտք գործող, սակայն աշխատող չհանդիսացող անձանց 
թիվը ղեկավարության կողմից պետք է սահմանափակվի մինչեւ հիմնական 
նշանակության դասակարգ եւ նրանք մուտք գործելուց առաջ պետք է 
անցնեն ջերմության եւ/կամ ախտանշանների ստուգում։ Կապալառուները, 
վարորդները եւ ԱՄՆ Գյուղատնտեսության դեպարտամենտի (USDA) կամ 
ԱՄՆ-ի Պարենի եւ դեղորայքի վարչության (FDA) տեսուչները, ինչպես նաեւ 
գործարան մտնող այլ վերահսկիչ պաշտոնյաները պետք է կրեն դեմքի 
ծախկոցներ: 
 
Մաքրման եւ ախտահանման ընթացակարգեր 
• Կատարել մանրակրկիտ մաքրում այնպիսի բարձր երթեւեկության 
վայրերում, ինչպիսիք են ընդմիջման սենյակները, ճաշարանները եւ 
հանդերձարանները, աշխատանքային կայանները եւ ինչպես նաեւ 
մուտքի եւ ելքի տարածքները, ներառյալ, աստիճաններն ու 
աստիճանավանդակները, շարժասանդուղքները եւ վերելակների 
ղեկավարման վահանակները: Հաճախակի ախտահանել ընդհանուր 
օգտագործման մակերեսները, այդ թվում՝ ժամացույցները, 
----------------Page (7) Break----------------
                                                                        
զուգարանների հարմարանքները, ընդմիջման սենյակների սեղաններն 
ու աթոռները, պահարանների սենյակները եւ վաճառքի ավտոմատները: 
• Ձեռքերի հիգիենայի ուժեղացված ընթացակարգերը սատարելու համար 
ախտահանում կատարել ոչ արտադրական տարածքներում (ժամանցի 
տարածքներ, միջանցնքեր եւ այլն)։ 
• Բոլոր գործիքները, սարքավորումները եւ կառավարման վահանակները 
պետք է մաքրվեն հերթափոխերի միջեւ ընկած ժամանակահատվածում 
կամ դրանք օգտագործող անձանց փոխվելուց հետո՝ կախված նրանից, 
թե այս երկուսից որն է ավելի հաճախ տեղի ունենում։ Համաձայնեցնել 
մաքրող միջոցների օգտագործումը USDAի կամ FDA-ի հետ, եթե այդ 
միջոցներն օգտագործվում են սննդի արտադրության տարածքներում: 
• Համոզվել առաքման տրանսպորտային միջոցները եւ սարքավորումները 
առաքումից առաջ եւ հետո մաքրվել են, տեղափոխել առաքման 
ընթացքում լրացուցիչ սանիտարական նյութեր եւ յուրաքանչյուր 
առաքման կանգառի ժամանակ օգտագործել մաքուր անձնական 
պաշտպանիչ միջոցներ: 
• Հնարավորության դեպքում՝ խուսափել համատեղ օգտագործել 
հեռախոսները, գրասեղաններից, գրասենյակներից կամ 
աշխատանքային այլ գործիքներից եւ սարքավորումներից օգտվելուց: 
Անհրաժեշտության դեպքում մաքրել եւ ախտահանել դրանք 
յուրաքանչյուր օգտագործումից առաջ եւ հետո: 
• Յյուրաքանչյուր հերթափոխի վերջում դեմքի ծածկոցներն ու դեմքի 
վահանները պետք է ախտահանվեն։ Մաքրել դեմքի վահանի ներսի 
հատվածը, ապա դրսի կողմը, ապա լվանալ ձեռքերը: 
• Ապահովել աշխատանքային բոլոր տարածքները զուգարաններով եւ 
ձեռքի լվացքի միջոցները օճառով եւ ձեռքերի մաքրող միջոցներով: 
Համոզվել, որ այս հաստատությունները միշտ մնում են գործող եւ 
պահեստավորված եւ անհրաժեշտության դեպքում տրամադրում են 
լրացուցիչ օճառ, թղթե սրբիչներ եւ ձեռքի ախտահանիչ միջոցներ: 
Հնարավորության դեպքում պետք է տեղադրվեն շփումից զերծ 
լվացարաններ, օճառի դիսպենսերներ, մաքրման միջոցներ եւ թղթե 
սրբիչների դիսպենսերներ: 
• Լեգիոնելլեզի եւ ջրի հետ կապված այլ հիվանդությունների ռիսկը 
նվազագույնի հասցնելու համար, քայլեր ձեռնարկել` համոզվելու համար, 
որ ջրային բոլոր համակարգերը եւ տարատեսակները (օրինակ՝ խմելու 
ցայտաղբյուրները) անվտանգ են օգտագործման համար` 
հաստատության երկարատեւ դադարեցումից հետո: 
• Հնարավորության դեպքում, չմաքրել հատակներն ավելով կամ այլ 
մեթոդներով, որոնք կարող են ցրել պաթոգենները օդի մեջ: 
Հնարավորության դեպքում օգտագործե՛ք HEPA զտիչով վակուում։ 
• Աշխատողներին հատկացնել ժամանակ իրենց հերթափոխի ընթացքում՝ 
----------------Page (8) Break----------------
                                                                        
մաքրում իրականացնելու համար։ Մաքրման գործողությունները պետք է 
հանձնարարվեն աշխատանքային ժամերին, որպես աշխատողների 
աշխատանքային պարտականությունների մաս։ 
• Ստանդարտ ընդմիջումներ եւ լրացուցիչ սանիտարական 
հաստատություններ, եթե դա հնարավոր է եւ անհրաժեշտ է` 
նախատեսված ընդմիջումների ընթացքում ֆիզիկական 
հեռավորությունը պահպանելու համար: 
• Քիմիական ախտահանիչներ ընտրելիս գործատուները պետք է օգտագործեն 
COVID-19-ի դեմ օգտագործման համար հաստատված եւ Շրջակա 
միջավայրի պահպանության գործակալության (EPA) կողմից հաստատված 
ցանկում ներառված արտադրատեսակներ, եւ հետեւեն արտադրատեսակի 
օգտագործման ցուցումներին։ Օգտագործել ախտահանիչներ, 
պիտակավորված՝ որպես արդյունավետ միջոց ի դեմս առաջացող 
վիրուսային պաթոգենների, նոսր կենցաղային սպիտակեցնող լուծույթներ (5 
ճաշի գդալ մեկ գալոն ջրի համար), կամ ալկոհոլային լուծույթներ առնվազն 
70% ալկոհոլի պարունակությամբ, որոնք համապատասխան են տվյալ 
մակերեսին։ Աշխատողներին տրամադրել դասընթացներ քիմիական 
վտանգների, արտադրողի ցուցումների, օդափոխության պահանջների, եւ 
Cal/OSHA պահանջների վերաբերյալ՝ անվտանգ օգտագործման 
նպատակով։ Մաքրող կամ ախտահանող միջոցներ օգտագործող 
աշխատողները պետք է հագնեն ձեռնոցներ եւ այլ պաշտպանիչ 
սարքավորումներ, ինչպես դա պահանջվում է արտադրանքի ցուցումներով: 
Հետամուտ լինել Հանրային առողջապահության Կալիֆորնիայի 
դեպարտամենտի կողմից առաջարկվող մաքրման անշնչարգել մեթոդներին 
եւ ապահովել պատշաճ օդափոխություն։ 
• Դիտարկել բարձր-արդյունավետությամբ աշխատող դյուրակիր 
օդամաքրիչների տեղակայումը, հնարավորինս բարձր 
արդյունավետությամբ օդազտիչներով կառույցի արդիականացումը եւ այլ 
փոփոխությունների կատարումը, գրասենյակներում եւ այլ վայրերում 
արտաքին օդի եւ օդափոխության քանակը մեծացնելու համար։ 
• Եթե տարածքում օգտագործվում են հովհարիչներ, ապա համոզվեք, որ 
դրանք մաքուր օդ են փչում դեպի աշխատողների շնչառության գոտի: 
• Փոփոխել տեղում գտնվող սրճարանների առաջարկները, ներառյալ 
նախապես փաթեթավորված սննդի օգտագործումը եւ խմելու, 
համեմունքների եւ դանակ-պատառաքաղի օգտագործման անվտանգ 
տարբերակները: 
 
Ֆիզիկական հեռավորության պահպանման 
ուղենիշներ 
• Սննդի վերամշակման ոլորտի աշխատողները հաճախ աշխատում են 
արդյունաբերական սարքավորումների եւ գծերի հարեւանությամբ:  Այս 
աշխատողների անվտանգությունն ապահովելու համար անհրաժեշտ է 
----------------Page (9) Break----------------
                                                                        
աշխատավայրում կիրառել ֆիզիկական հեռավորություն։ Հնարավորության 
դեպքում՝ իրականացնել անհրաժեշտ միջոցառումներ աշխատողների միջեւ 
առնվազն վեց ոտնաչափ ֆիզիկական հեռավորություն ապահովելու համար։ 
Սա կարող է ներառել ֆիզիկական միջնապատերի կամ տեսողական 
ցուցանակների օգտագործումը (օրինակ, հատակի գծանշանները, գունավոր 
երիզ կամ նշանները` աշխատողներին ցույց տալու համար, թե որտեղ պետք 
է նրանք կանգնած լինեն): 
• Հնարավորության դեպքում՝ փոփել աշխատատեղերի 
դասավորվածությունը, այդ թվում՝ վերամշակման գծերի երկայնքով, 
որպեսզի աշխատողները բոլոր ուղղություններով միմյանցից գտնվեն 
առնվազն վեց ոտնաչափ հեռավորության վրա (օրինակ՝ կողք կողքի եւ իրար 
դիմաց նստելու դեպքում):  Լավագույն լուծում կլիներ փոխել 
աշխատատեղերի դասավորվածությունն այնպես, որ աշխատողները չնստեն 
իրար դիմաց:  Նախատեսել գծանշաններ եւ նշաններ, որոնք 
աշխատողներին կհիշեցնեն աշխատատեղերում միմյանցից հեռու մնալու, 
իսկ ընդմիջումներին ֆիզիկական հեռավորությունը պահպանելու մասին: 
• Փաթեթավորմամբ կամ վերամշակմամբ զբաղվող աշխատողներին 
միմյանցից առանձնացնելու համար հնարավորության դեպքում օգտագործել 
ֆիզիկական պատնեշներ, օրինակ՝ ժապավենով վարագույրներ, պլեքսի 
ապակի կամ նմանատիպ նյութեր, կամ էլ այլ տեսակի անթափանց 
բաժանարարներ կամ միջնապատեր: 
• Նշանակել աշխատողներ վերամշակման գծերի վրա հեռավորության 
պահպանումը վերահսկելու եւ հեշտացնելու համար: 
• Անհրաժեշտության դեպքում` ֆիզիկական հեռավորությունն ապահովելու 
համար, ավելացնել օրվա ընթացքում հերթափոխերի թիվը, դանդաղեցնել 
արտադրական գծերի արագությունը եւ աշխատողներին հեռվացնել 
միմյանցից՝ CDC-ի ուղենիշներին համաձայն:  Հնարավորինս շատ 
պահպանել վեց ոտնաչափ ֆիզիկական հեռավորությունը, նույնիսկ եթե դա 
նշանակում է, որ արտադրությունը կդանդաղի: 
• Գործատուները կարող են որոշել, որ վարակի ազդեցությունը նվազագույնի 
հասցնելու միջոցառումների գործողության ընթացքում վերամշակման կամ 
արտադրական գծերի, հերթափոխերի եւ տարբեր ժամերին հերթափոխերի 
նշանակումը կօգնի պահպանել փաթեթավորման կամ վերամշակման 
ընդհանուր կարողությունները: Օրինակ՝ գործարանը, որը սովորաբար 
գործում է մեկ հերթափոխով, կարող է 24-ժամյա ժամանակահատվածում 
աշխատողներին բաժանել երկու կամ երեք հերթափոխի: Փաթեթավորման 
կամ վերամշակման գործարաններում անհրաժեշտ է նախատեսել մեկ 
հերթափոխ մաքրման եւ ախտահարման աշխատանքների կատարման 
համար: 
• Դիտարկել աշխատողներին առաջարկ անելու հարցն, ովքեր պահանջում են 
պարտականությունների փոփոխված տարբերակներ, որոնք նվազագույնի 
են հասցնում իրենց շփումները հաճախորդների եւ այլ աշխատողների հետ 
(օրինակ՝ որպես գանձապահ կամ հեռահաղորդակցման միջոցով 
----------------Page (10) Break----------------
                                                                        
գույքագրումը կառավարելու փոխարեն, գրասենյակային 
պարտականությունները)։ 
• Դիտարկել աշխատողների խմբերի բաժանելու (միասին խմբավորելու) 
հնարավորությունը: Դա կարող է բարձրացնել գործարանի բնականոն 
հերթափոխերի ժամանակացույցերը փոփոխելու արդյունավետությունը, 
որպեսզի աշխատողների խմբերը միշտ նշանակվեն նույն հերթափոխով եւ 
նույն գործընկերների հետ: Խմբավորումը կարող է նվազեցնել տարածումը 
աշխատավայրում` նվազագույնի հասցնելով մեկ շաբաթվա ընթացքում 
միմյանց հետ սերտ շփվող տարբեր անձանց թիվը: Խմբավորումը կարող է 
նաեւ նվազեցնել վարակի ազդեցության պատճառով կարանտինի 
ենթարկված աշխատողների թիվը: 
• Սահմանել աշխատակիցների թվի հավելյալ սահմանափակումներ փակ 
տարածքներում՝ ապահովելու վեց ոտնաչափ հեռավորության 
պահպանումը՝ վարակի տարածումը կանխարգելելու համար։ 
• Նեղ միջանցքներում աշխատողներից սերտ շփումներից խուսափելու 
համար միակողմանի երթուղիները պետք է գծանշվեն: 
• Պահարանների սենյակներում կամ ժամի արձանագրման կետերում 
ֆիզիկական հեռավորությունը մեծացնելու համար փոխել կամ տարբեր 
ժամերի նշանակել աշխատանքի մեկնարկային ժամեր եւ նախատեսել 
տարբեր պահարաններից օգտվելու հնարավորություն: 
• Քանի որ սննդի վերամշակման աշխատողները հաճախ ունենում են 
համազգեստը փոխելու ընդմիջման ժամեր, ինչը կարող է նշանակել, որ 
ընդմիջման սենյակներում եւ ճաշարաններում միանգամից հավաքվում են 
հարյուրավոր աշխատողներ, ուստի միաժամանակ ընդմիջման 
սենյակներում եւ ճաշարաններում աշխատողների թիվը սահմանափակելու 
համար ընդմիջումները նշանակել տարբեր ժամերի: 
• Ընդմիջման սենյակներում եւ այլ տարածքներում ավելացնել պատնեշները, 
հանել կամ վերադասավորել աթոռներն ու սեղանները կամ սեղանների վրա 
պատնեշներ ավելացնել, որպեսզի մեծացնա աշխատատեղերի միջեւ 
տարանջատումը եւ համոզվել, որ աշխատողները չեն նստում միմյանց 
դիմաց: Ավելցուկային ծավալի տեղակայման համար գտնել այլընտրանքային 
տարածքներ, օրինակ՝ դասասենյակներ եւ խորհրդակցությունների սրահներ, 
կամ էլ ընդմիջման եւ ճաշի համար օգտագործել դրսում տեղադրված 
վրաններ: 
• Սահմանափակել հանդիպումներին մասնակցող անձանց թիվը, ինչպես նաեւ 
նոր աշխատակիցների ուղղորդման դասընթացներին եւ այլ 
վերապատրաստումներին ներկա մասնակիցների թիվը։ Հնարավորության 
դեպքում՝ տրամադրել վիրտուալ հանդիպումներ եւ վերապատրաստում 
անելու տարբերակներ։ 
• Հետեւել ընթացակարգերին, որպեսզի վարորդները դուրս չգան իրենց 
բեռնատարերի սեփականատիրոջ տարածքում գտնվելու ընթացքում, ինչը 
նրանց թույլ կտա շփումներից զերծ ընթացակարգով առաքում կատարել 
----------------Page (11) Break----------------
                                                                        
անվտանգության դարպասի մոտ։ 
• Նախատեսել հանձնման կետեր առաքանիները տարածքի շատ երթեւեկելի 
մասերից հեռու ստանալու համար։ Պահպանել վարորդների հետ առնվազն 
վեց ոտնաչափ ֆիզիկական հեռավորությունը: Իրար ձեռք չսեղմել։ 
• Առաքումներ կատարելիս նախապես զանգահարել ստացողներին։ 
Առաքումը կատարել հաստատված հանձնման կետերում, ինչը թույլ կտա 
ֆիզիկապես չշփվել ստացողի հետ։ 
• Հնարավորության դեպքում՝ խրախուսել աշխատողներին, որ խուսափեն 
համատեղ ուղեւորություններից աշխատանքի գալիս եւ հետ վերադառնալիս։ 
Եթե համատեղ ուղեւորությունները կամ ընկերության տրամադրած 
երթուղային փոխադրամիջոցներից օգտվելը անհրաժեշտ է աշխատողների 
համար, ապա պետք է կիրառվեն վերահսկման հետեւյալ ընթացակարգերը. 
o Հնարավորինս սահմանափակել նույն մեքենայով ուղեւորվող մարդկանց 
թիվը։  Տեղափոխումը մի քանի մեքենայով կազմակերպելու 
անհրաժեշտություն կարող է առաջանալ։ 
o Աշխատողներին խրախուսել հնարավորինս պահպանել ֆիզիկական 
հեռավորությունը մեքենայի մեջ: 
o Աշխատողներին խրախուսել ախտահանել ձեռքերը մեքենա 
նստելուց առաջ եւ տեղ հասնելուն պես։ 
o Մաքրել եւ ախտահանել ընդհանուր հպման մակերեսները յուրաքանչյուր 
համատեղ ուղեւորությունից կամ երթուղային փոխադրամիջոցով 
տեղափոխվելուց հետո (օրինակ՝ դռան բռնակները, բազրիքները, 
ամրագոտիները եւ դրանց ամրակները)։ 
o Աշխատողներին խրախուսել, որ մեքենայի մեջ եղած ժամանակ 
հետեւեն հազալու եւ փռշտալու վարվելակարգին։                                            
----------------Page (12) Break----------------
                                                                        
 
Լրացուցիչ ուղենիշներ 
• Այցելեք Կալիֆոնիայի Պարենի եւ գյուղատնտեսության դեպարտամենտի 
կողմից COVID-19-ին նվիրված վեբ կայքը ՝ հետեւյալ ոլորտների վերաբերյալ 
լրացուցիչ ուղենիշներին ծանոթանալու համար. 
o անասնաբուծական շուկաներ 
o ֆերմերային շուկաներ 
o ֆերմաներ եւ ագարակներ 
o տնկարաններ 
o այլ հարակից շինություններ 
• Տե՛ս CDC-ի կողմից մսամթերքի եւ թռչնամսի վերամշակման 
ձեռնարկություններին տրամադրված թարմացումը՝ լրացուցիչ 
ուղեցույցներին ծանոթանալու համար։ 
 
 
 
 
 
 
 
 
 
 
 
 
 
 
 
 
 
 
 
 
  
1Խոցելի բնակչության համար անհրաժեշտ է հաշվի առնել լրացուցիչ պահանջներ։ Սննդի 
փաթեթավորման եւ մշակման պետք է համապատասխանեն Cal/OSHA (Աշխատանքի եւ առողջության 
պաշտպանության դաշնային գործակալություն) բոլոր չափորոշիչներին եւ պատրաստ լինեն հետեւելու 
իրենց ուղեցույցին, ինչպես նաեւ Հիվանդությունների վերահսկման եւ կանխարգելման կենտրոնների 
(CDC) եւ Հանրային առողջապահության Կալիֆորնիայի դեպարտամենտի (CDPH) ուղեցույցին։ Բացի 
այդ, գործատուները պետք է պատրաստ լինեն փոփոխել իրենց գործողությունները, քանի որ այդ 
ուղենիշները փոխվում են: 
 
 
 
----------------Page (13) Break----------------
