---
PDFFormatVersion: 1.7
IsAcroFormPresent: false
IsXFAPresent: false
Title: Limited Services Checklist
Subject: Limited Services Checklist
Keywords: 
Creator: 
Producer: Foxit PDF Creator Version 10.0.1.3443
CreationDate: D:20200814085046-07'00'
ModDate: D:20200814171652-07'00'
date_created: Fri Aug 14 2020 08:50:00 GMT-0700
date_modified: Fri Aug 14 2020 08:50:00 GMT-0700
---
Cal/OSHA COVID-19-ի ընդհանուր ստուգացանկ 
Սահմանափակ ծառայությունների համար 
 2 հուլիսի, 2020թ. 
Այս ստուգացանկը նախատեսված է օգնելու սահմանափակ ծառայություններ մատուցողներին, որոնք 
սովորաբար, սերտ շփում չեն պահանջում հաճախորդների հետ, աշխատավայրում COVID-19-ի 
տարածումը կանխելու իրենց պլանը կյանքի կոչելու համար, որը լրացնում էՍահմանափակ 
ծառայությունների համար նախատեսված ուղեցույցին: Սույն ստուգացանկն ամփոփում է եւ 
ուղեցույցի որոշ հատվածների սղագրություն է պարունակում. ծանոթացեք ուղեցույցներին՝ նախքան 
ստուգացանկից օգտվելը: 
Աշխատավայրերի համար գրված 
առանձնահատուկ ծրագրի 
բովանդակություններ 
 Այն անձը (անձինք), ովքեր պատասխանատու են ծրագրի իրականացման համար: 
 Վտանգի գնահատում եւ միջոցառումներ, որոնք պետք է ձեռնարկվեն՝ վիրուսի 
տարածումը կանխելու համար: 
 Դիմակների օգտագործում՝ համաձայն CDPH ցուցումների: 
 Ծրագրի վերաբերյալ աշխատակիցների եւ աշխատակիցների ներկայացուցիչների 
վերապատրաստում եւ նրանց հետ հաղորդակցություն: 
 Գործընթաց՝ ստուգելու համապատասխանությունը եւ փաստաթղթերով հասատելու եւ 
շտկելու թերությունները: 
 Գործընթաց՝ հետաքննելու COVID–ի դեպքերը, զգուշացնելու տեղական 
առողջապահական վարչությանը, ինչպես նաեւ գտնելու եւ մեկուսացնելու 
աշխատավայրին մոտ կոնտակտներին եւ վարակված աշխատողներին: 
 Արձանագրություններ այն մասին, թե երբ է աշխատավայրում սկսվել վարակը՝ 
համաձայն CDPH ուղեցույցի:  
Աշխատակիցների վերապատրաստման 
թեմաներ 
 Տեղեկություններ COVID-19-ի վերաբերյալ, կանխելու տարածումը, եւ այն, թե ով է 
հատկապես խոցելի:  
 Ինքնասքրինինգ տանը, ներառյալ ջերմության եւ/կամ ախտանիշների ստուգում՝ 
օգտվելով CDC ուղեցույցներից: 
 Աշխատանքի չգալու կարեւորությունը, եթե աշխատողները հազ, ջերմություն, դժվար 
շնչառության, դող, մկանների ցավ, գլխացավ, կոկորդի ցավ, վերջին ժամանակներում 
համի կամ հոտի կորուստ, քթի խցանում կամ քթից հոսք, սրտխառնոց կամ փսխում 
----------------Page (0) Break----------------
կամ փորլուծություն ունեն, կամ եթե նրանք կամ ինչ-որ մեկը, ում հետ նրանք կապ են 
ունեցել, ախտորոշվել է COVID-19-ով:  
 COVID-19-ի ախտորոշումից հետո աշխատանքի վերադառնալ միայն 10 օր անց՝ 
սկսած ախտանշանների սկզբից եւ առանց տաքության 72 ժամ անցնելուց հետո: 
 Ե՞րբ բժշկական օգնություն խնդրել: 
 Ձեռք լվանալու կարեւորությունը: 
 Ֆիզիկական հեռավորության կարեւորությունն ինչպես աշխատանքի, այնպես էլ 
աշխատանքից դուրս ժամանակահատվածում: 
 Դիմակների պատշաճ օգտագործում, ներառյալ CDPH ցուցումներում եղած 
տեղեկությունները: 
 Տեղեկություններ արձակուրդի նպաստների մասին, ներառյալ Ընտանիքների՝ 
կորոնավիրուսի առաջին արձագանքման ակտը, ինչպես նաեւ աշխատողների 
փոխհատուցման նպաստները՝ Նահանգապետի Թիվ-62-20 գործադիր 
կարգադրության ներքո, մինչ այդ կարգադրությունն ուժի մեջ է: 
 Այս կանոնների առնչությամբ վերապատրաստեք ցանկացած անկախ 
կապալառուներին, ժամանակավոր կամ պայմանագրային աշխատողներին եւ 
երաշխավորեք, որ նրանք համապատասխան անձնական պաշտպանիչ 
սարքավորումներ (PPE) ունեն: 
 Մեխանիկական առեւտրականներ, ովքեր աշխատում են սանտեխնիկական 
օդափոխիչների, HVAC արտանետումների կամ այլ արտանետող օդափոխիչների 
մոտ. Արտանետվող օդը կարող է պարունակել այն վիրուսը, որը COVID-19-ի 
պատճառ է հանդիսանում, եթե վարակված անձինք գտնվում են շենքում: 
 Մեխանիկական արհեստավորներ, ովքեր աշխատում են կոյուղաջրերի, 
սանտեխնիկական սարքավորումների, ինչպես նաեւ պահակային կամ մաքրման 
ծառայությունների ոլորտում. COVID-19-ի հարուցած վիրուսը հայտնաբերվել է 
COVID-19 ունեցող որոշ անձանց արտաթորանքում: 
Անձնական վերահսկման միջոցառումներ եւ 
սքրինինգ 
 Ախտանշանների սքրինինգ եւ/կամ ջերմության ստուգում: 
 Խրախուսեք, որ այն աշխատողները, ովքեր հիվանդ են կամ COVID-19-ի 
արտահայտված ախտանիշներ ունեն, մնան տանը:  
 Տրամադրեք եւ երախավորեք, որ աշխատողներն օգտագործեն բոլոր անհրաժեշտ 
PPE: 
 Դիտարկեք ձեռնոցներ տրամադրելը որպես ձեռքերի հաճախակի լվացման լրացում 
այնպիսի գործերի համար, ինչպիսիք են հաճախ շոշափվող առարկաների 
օգտագործումը կամ ախտանիշների ստուգում անցկացնելը: 
 Սանտեխնիկական օդափոխիչների եւ HVAC արտանետումների կամ այլ տեսակի 
արտանետող օդափոխիչների մոտ աշխատող մեխանիկական արհեստավորների 
համար. ապահովեք դեմքի վահան եւ NIOSH- ի կողմից հաստատված մասնիկների 
ռեսպիրատոր: Եթե ռեսպիրատորները մատչելի չեն, տրամադրեք ASTM-ի կողմից 
գնահատված վիրաբուժական դիմակ: 
 Կոյուղաջրերի ջրամատակարարման ոլորտում աշխատող մեխանիկական 
արհեստավորների համար. ապահովեք եւ օգտագործեք դեմքի վահան եւ դեմքի 
անթափանց դիմակ: Եթե աշխատանքը կարող է ցրել կոյուղաջրի կաթիլները օդում 
----------------Page (1) Break----------------
(օրինակ, կոյուղաջրերի արտահոսք), եթե առկա է, տրամադրեք NIOSH- ի կողմից 
հաստատված մասնիկների ռեսպիրատոր: 
 Փակցրեք նշաններ` հանրությանը դիմակներ կրելու եւ ֆիզիկական հեռավորություն 
պահելու մասին հիշեցնելու համար: 
Մաքրության եւ ախտահանման կանոններ 
 Բարձր երթեւեկության հատվածներում մանրակրկիտ մաքրություն կատարեք:  
 Հաճախակի ախտահանեք հաճախ օգտագործվող մակերեսներ: 
 Նոր հաճախորդին կամ աշխատակցին փոխանցելիս պարբերաբար մաքրեք եւ 
ախտահանեք համատեղ օգտագործվող սարքավորումները: 
 Աղտոտ սպիտակեղենը տեղադրեք փակ, ոչ ծակոտկեն տարաների մեջ եւ լվացեք 
բարձր ջերմաստիճանում, այնուհետեւ պահեք փակ պահարանում կամ ծածկված 
դարակներում: 
 Ժամանակ տրամադրեք աշխատողներին հերթափոխերի ընթացքում մաքրման 
գործողություններ իրականացնելու համար: 
 Երաշխավորեք, որ բոլոր ջրային համակարգերն ապահով են օգտագործման համար՝ 
նվազագույնի հասցնելու համար Լեգիոներների հիվանդության վտանգը: 
 Երաշխավորեք, որ սանիտարական պարագաները մշտապես օգտագործման 
ենթակա եւ պահեստավորված լինեն:  
 Նշաններ տեղադրեք աշխատավայրում եւ ընդհանուր տարածքներում՝ շեշտադրելու 
համար վարակի կանխարգելման հիմնական միջոցառումները, ներառյալ 
զուգարաններում ձեռքերի լվացման նշաններ տեղադրելը: 
 Օգտվեք այն ապրանքներից, որոնք հաստատված են COVID-19-ի դեմ օգտագործելու 
համար՝ Շրջակա միջավայրի պաշտպանության գործակալության (EPA) կողմից 
հաստատված ցանկից, եւ աշխատողներին վերապատրաստեք քիմիական վնասակար 
նյութերի, ապրանքների ցուցումների, օդափոխման պահանջների եւ Cal/OSHA 
պահանջների վերաբերյալ: Հետեւեք CDPH-ի՝ ասթմայի համար ապահով մաքրության 
մեթոդներին: 
 Դադարեցրեք ընդհանուր սննդի եւ ըմպելիքների սարքավորումների օգտագործումը 
աշխատողների հանգստի սենյակներում: 
 Հատակները մաքրեք HEPA զտիչ ունեցող փոշեկուլներով կամ այլ մեթոդներով, որոնք 
օդի մեջ ախտածին մանրէներ չեն ցրում: 
 Ի նկատի ունեցեք թարմացումները՝ բարելավելու օդի ֆիլտրացիան եւ 
օդափոխությունը: 
Ֆիզիկական հեռավորության ուղեցույցներ 
 Իրականացրեք միջոցառումներ՝ աշխատողների եւ հաճախորդների միջեւ առնվազն 
վեց ոտնաչափ ֆիզիկական հեռավորությունն ապահովելու համար, օգտագործելով 
այնպիսի միջոցառումներ, ինչպիսիք են ֆիզիկական միջնապատերը կամ 
տեսողական ակնարկները (օր.՝ հատակի գծանշաններ, գունավոր երիզ կամ նշաններ՝ 
նշելու, թե որտեղ պետք է կանգնեն աշխատողները): 
 Plexiglas կամ այլ արգելքներ օգտագործեք, որտեղ ֆիզիկական հեռավորությունը 
հնարավոր չէ պահպանել: 
 Օգտագործեք պայմանավորվածությունների համակարգ, կարտգավորեք դրանք եւ 
նվազեցրեք ներհոսքը: 
----------------Page (2) Break----------------
 Հստակ նշեք այն տարածքները, որտեղ հաճախորդները կամ աշխատակիցները հերթ 
են կանգնում՝ ֆիզիկական հեռավորությունը պահպանելու, կամ մուտքի 
այլընտրանքային պահանջներ կիրառեք: 
 Կիրառեք ռազմավարություններ, որպեսզի հաճախորդները հնարավորության 
սահմաններում սպասեն դրսում, ինչպես օրինակ, «առանց շփման» ստացումը կամ 
առաքումը կամ վճարումը մայթեզրից:  
 Իջեցման եւ բարձրացման վայրերը խիտ երթեւեկելի վայրերից հեռու նշանակեք: 
 Հնարավորության դեպքում հստակ նշանակեք մուտքեր եւ առանձին ելքեր:  
 Հնարավորության դեպքում հենեք դռները, եթե դրանք մեխանիկորեն չեն բացվում եւ 
փակվում:  
 Կարգավորեք հերթափոխերը, բաժանեք կամ շրջեք աշխատանքային գրաֆիկները եւ 
կարգավորեք աշխատողների ընդմիջումները՝ աշխատավարձի եւ ժամի 
կանոնակարգերի համաձայն՝ աշխատողների համընկնումը նվազագույնի հասցնելու 
եւ ֆիզիկական հեռավորության կանոնները պահպանելու համար: 
 Հնարավորության դեպքում վերակազմաձեւեք ընդունելության եւ սպասման վայրերը, 
նախասրահները, աշխատատեղերը եւ հանգստի սենյակները՝ հաճախորդների եւ 
աշխատողների միջեւ առնվազն վեց ոտնաչափ հեռավորություն թույլատրելու համար: 
 Ոտքի ճանապարհի համար ըստ հնարավորության սահմանեք միջանցքների 
ուղղություններ, որպեսզի հաճախորդները եւ աշխատողները միմյանց կողքով 
չանցնեն:  
 Հարմարեցրեք աշխատակազմի ցանկացած ժողով՝ երաշխավորելով ֆիզիկական 
հեռավորությունը, ինչպես նաեւ հեռախոսից կամ վեբինարներից օգտվեք, եթե 
հնարավոր է: 
 Սահմանափակեք փակ տարածքներում աշխատողների քանակը: 
 Փակեք ընդմիջման սենյակները եւ տրամադրեք այլընտրանք այնտեղ, որտեղ 
հնարավոր է պահպանել ֆիզիկական հեռավորություն, օրինակ՝ ընդմիջման բացօթյա 
տարածքներ: 
  
----------------Page (3) Break----------------
Լրացուցիչ նկատառումներ այն 
ծառայությունների համար, որոնք պահանջում 
են մուտք բնակելի, առեւտրային կամ հանրային 
շենքեր 
 Մասնավոր բնակավայրեր կամ առեւտրային կամ հասարակական շենքեր մուտք 
գործող աշխատողներին պետք է տրամադրվի ձեռքերը ախտահանող միջոց: 
 Նախապես կապ հաստատեք հաճախորդների հետ` հանդիպումը հաստատելու 
համար եւ հարցրեք, թե արդյոք տնային տնտեսության որեւէ անդամ կամ տեղում 
աշխատող որեւէ անձնավորություն որեւէ ախտանիշ ունի, հիվանդացել է, կամ շփվել է 
ինչ-որ մեկի հետ, ով հիվանդ է: Հետաձգեք առնվազն 10-ից մինչեւ 14 օր հետո, եթե 
պատասխանը այո է: 
 Նախնական զանգի ընթացքում հաճախորդներին խնդրեք նշանակման ընթացքում 
օգտագործել դիմակ եւ շեշտեք աշխատակցից ֆիզիկական հեռավորություն պահելու 
կարեւորությունը: 
 Օգտագործեք խոսելու համար նախատեսված կետեր, որպեսզի աշխատողները 
օգտագործեն դրանք տեղում ժամանելիս` պարզելու համար, թե արդյոք անվտանգ է 
շենք մտնելը: Թույլ տվեք աշխատողներին «անվտանգության դադար» պահանջել:: 
 Հնարավորության դեպքում հաճախորդներին վիրտուալ սպասարկման աջակցություն 
տրամադրեք: 
 Վիրտուալ անվտանգության շաբաթական ճեպազրույցներ անցկացրեք, ըստ 
անհրաժեշտության: 
 Բնակարանում կամ շենքում աշխատանքն ավարտելուց հետո աշխատողները պետք 
է հեռացնեն բոլոր PPE-ները եւ դիմակները եւ լվանան ձեռքերն ու դեմքը: Դիմակները 
նորից օգտագործելուց առաջ պետք է լվանալ: 
  
----------------Page (4) Break----------------
Նկատառումներ բնակարանի 
սեփականատերերի եւ շենքի բնակիչների 
համար 
 Բնակարանի սեփականատերերը եւ բնակիչները պետք է հետաձգեն բոլոր ոչ 
հրատապ, տնային ծառայությունները, եթե կան COVID-19-ով դրական անձինք, 
COVID-19 ախտանիշներ ունեցող անձինք կամ բնակարանում կարանտինի մեջ 
գտնվող անձինք:  
 Գործարարները պետք է հարցնեն, թե արդյոք COVID-19-ով դրական անձինք, 
COVID-19-ի ախտանիշներով անձինք կամ բնակարանում կարանտինի տակ գտնվող 
անձինք գտնվում են տանը նախքան հրատապ, տնային ծառայություն իրականացնելը 
եւ միջոցներ են ձեռնարկում` նվազագույնի հասցնել վարակման վտանգները տուն 
մտած որեւէ անձի համար:  
Այս միջոցառումները ներառում են տան սեփականատիրոջից կամ բնակչից հետեւյալը 
պահանջելը. 
 Օդափոխել տունը, եթե եղանակը թույլ է տալիս: 
 Մաքրել եւ ախտահանել մակերեսները այն տարածքներում, որտեղ սպասարկող 
անձը կարող է աշխատել կամ կարիք ունի մուտք գործել:  
 Պահպանել առնվազն վեց ոտնաչափ ֆիզիկական հեռավորություն՝ սպասարկող 
անձին ներս թողնելիս: 
 Այցելության ողջ ընթացքում կրել դիմակներ, բացառությամբ այն դեպքերի, երբ 
անհնար է բավարարել CDPH-ի բացառման չափանիշները` դեմքի ծածկման 
ուղեցույցներում: 
 Դուրս մնալ այն տարածքից, որտեղ կաշխատի վերանորոգող մարդը: 
  
----------------Page (5) Break----------------
Լրացուցիչ նկատառումներ այն սահմանափակ 
ծառայությունների համար, որոնք գործում են 
փոխադրամիջոցներից դուրս 
 Բոլոր աշխատանքային բեռնատարներում ու փոխադրամիջոցներում պետք է 
հասանելի լինեն ձեռքի ախտահանման միջոցները, եւ բոլոր աշխատողները 
ժամանելիս տեղում պետք է ախտահանեն իրենց ձեռքերը:  
 Աշխատողներին տրամադրեք փոխադրող մեքենայի հաճախակի շոշափված 
մակերեսները մաքրելու եւ ախտահանելու համար պահանջվող բավարար նյութեր: 
Տրամադրեք ներկառուցված աղբամանների արկղեր, որոնք տեղադրվելու են 
փոխադրող մեքենաներում: 
 Մաքրեք եւ ախտահանեք աշխատանքային բեռնատարների եւ փոխադրամիջոցների 
խցիկները: 
 Այն դեպքում, երբ առաքման հետ կապված իրերի հետ ֆիզիկական շփումից 
հնարավոր չէ խուսափել, յուրաքանչյուր օգտագործումից հետո սրբեք եւ ախտահանեք 
հաճախորդների հետ համօգտագործած սարքավորումները: 
 Աշխատողները առաքումների ժամանակ պետք է սահմանափակեն շփումը 
հաճախակի շոշափված մակերեսների հետ: 
 Տեղեկացրեք աշխատողներին, որտեղ նրանք կարող են օգտվել ձեռքի լվացման 
նյութերից եւ տրամադրեք ձեռքի ախտահանման միջոցներ: 
 Ապահովեք զուգարանի այլընտրանքային տեղանքներ՝ երթուղու սովորաբար 
հասանելի զուգարանների փակ լինելու դեպքում, եւ օգտվելու համար ժամանակ 
տրամադրեք: 
  
----------------Page (6) Break----------------
Լրացուցիչ նկատառումներ՝ ավտոմեքենաների 
վերանորոգման խանութների համար 
 Նվազագույնի հասցրեք կամ վերացրեք սարքավորումների եւ գործիքների ընդհանուր 
օգտագործումը: Եթե գործիքները համօգտագործվում են, ախտահանեք 
յուրաքանչյուր օգտագործումից առաջ եւ հետո: 
 Թույլ տվեք հաճախորդներին թողնել եւ վերցնել փոխադրամիջոցները` 
աշխատանքային ժամերից դուրս «գիշերային առաքման» տուփ կամ անցք 
օգտագործելուց հետո` անձնական կապը սահմանափակելու համար, եւ դիտարկեք 
աշխատանքային ժամերին «նետելու համար նախատեսված տուփ» համակարգի 
օգտագործման թույլատրումը: 
 Հաճախորդներին խնդրեք կրել դիմակներ մեքենայից դուրս գալիս եւ աշխատողների 
հետ շփվելիս: Խնդրեք հաճախորդներին անձնական իրերը հանել մեքենայից: Խնդրեք 
հաճախորդներին այլ անձանց չբերել իրենց հետ: 
 Դադարեցրեք ցանկացած հաճախորդի տեղափոխման ծառայությունները եւ 
համոզվեք, որ հաճախորդները գիտեն, որ իրենք են պատասխանատու իրենց 
սեփական ճանապարհորդության՝ դեպի վերանորոգման խանութ եւ հետադարձ 
ճանապարհի համար: 
 Մանրակրկիտ մաքրեք մակերեսները ցանկացած փոխադրամիջոցի խցիկներում, երբ 
նոր վարորդ է օգտագործում այն: 
 Ախտահանեք բանալինեը, բանալիների կախազարդերը եւ փոխադրամիջոցը՝ 
հաճախորդի մեքենան սպասարկելուց առաջ եւ հետո: Սրբեք բոլոր մակերեսները եւ 
կարգավորումները, որոնք շոշափվել են վարորդի կամ տեխնիկի կողմից: 
 Հաճախորդների հետ շփվեք տեքստի, էլ. նամակի կամ հեռախոսի միջոցով` 
գնահատումներ տրամադրելու եւ վերանորոգման թույլտվություններ ստանալու 
համար: Հնարավորության դեպքում իրականացրեք տրանսպորտային միջոցների 
թվային ստուգում՝  ծառայությունների կարիքները պարզելու եւ գնահատումներ 
տրամադրելու համար: 
 Հնարավորության դեպքում փակեք սպասասրահները կամ վերակազմաձեւեք 
տարածքը` ֆիզիկական հեռավորությունը պահպանելու համար: 
 Սպասման վայրերից հեռացրեք հարմարությունները, ինչպիսիք են ամսագրերը, 
սուրճը, ջուրը եւ ինքնասպասարկման կայանները (բացառությամբ, եթե չեն 
շոշափվում): 
  
----------------Page (7) Break----------------
Լրացուցիչ նկատառումներ՝ մեքենայի լվացման 
գործողությունների համար 
 Հնարավորության դեպքում, տրամադրեք այլընտրանքային դիմակներ, որոնք շատ 
տաք չեն եւ ապահովում են շնչառությունը:  
 Պարբերաբար մաքրեք վճարային տերմինալները, վակումային խողովակները, բեյ 
պատուհանները, լվացման ընտրման սարքավորումները, վաճառվող մեքենաները եւ 
մաքրող մեքենաները եւ խիտ երթեւեկելի վայրերը, ինչպիսիք են սպասասրահները կամ 
սրահները: 
 Ի նկատի ունեցեք հաճախորդներից պահանջել նախնական պատվերներ կատարել՝ 
անձնական ներկայություն պահանջող ծառայությունների համար, որոնք 
ավտոմատացված չեն, օր.՝ մաքրում եւ լվացում (դիթեյլինգ):  
 Հաճախորդներին խնդրեք հանդիպման ընթացքում բերել եւ օգտագործել դիմակներ եւ 
խնդրեք, որ հաճախորդները անձնական իրերը հանեն մեքենայից: Խնդրեք 
հաճախորդներին այլ անձանց չբերել իրենց հետ: 
 Օդափոխիչի միջոցով օդափոխեք մեքենաները եւ կրկին օդափոխեք մեքենայի օդը՝ 
նախքան աշխատողները կմաքրեն դրանք: 
 Ամեն անգամ սահմանափակեք փոխադրամիջոցի ներքին մաքրումը միայն մեկ 
աշխատակցի կողմից: 
 Յուրաքանչյուր օգտագործումից հետո մաքրեք վակումային բացթողի անցքերը: 
 Հաճախորդները պետք է իրենց մեքենաները տեղակայեն ավտոմեքենաների 
ավտոմատ լվացման կայաններում եւ ավտոմեքենան չպետք է լքեն: 
 Ավտոմեքենայի ինքնուրույն լվացման գործողությունների դեպքում յուրաքանչյուր 
հաճախորդի շփումից հետո հեռացրեք աղտոտ սրբիչները կամ կտորից 
անձեռոցիկները: Դրանք դրեք փակ տարայի մեջ, որտեղ դրանք կրկին չեն կարող 
օգտագործվել՝ նախքան պատշաճ լվացվելը: 
 Ավտոմեքենայի ինքնալվացման համար հաճախորդներին տրամադրեք մեկանգամյա 
օգտագործման ձեռնոցներ՝ խողովակներին, մետաղաձողերին, վակումային 
խողովակներին եւ այլ մաքրող սարքերի դիպչելու համար: Հաճախակի մաքրեք եւ 
ախտահանեք այս մակերեսները: 
 Հնարավորության դեպքում փակեք սպասասրահները կամ վերակազմաձեւեք դրանք՝ 
ֆիզիկական հեռավորությունը պահպանելու համար: 
 Հաճախորդներից հեռացրեք այնպիսի հարմարությունները, ինչպիսիք են 
ամսագրերը, սուրճը, ջուրը եւ ինքնասպասարկման կայանները: 
  
----------------Page (8) Break----------------
Լրացուցիչ նկատառումներ՝ մաքրման եւ 
պահակային ծառայությունների վերաբերյալ 
 Նվազագույնի հասցրեք կամ վերացրեք սարքավորումների եւ գործիքների ընդհանուր 
օգտագործումը: Եթե գործիքները համօգտագործվում են, ախտահանեք 
յուրաքանչյուր օգտագործումից առաջ եւ հետո: 
 Պահակային կամ մաքրման ծառայությունների աշխատողներին տեղյակ պահեք, եթե 
նրանք պատրաստվում են աշխատել այնպիսի վայրում, որտեղ եղել է վարակված անձ, 
որպեսզի նրանք կարողանան անհրաժեշտ նախազգուշական միջոցներ ձեռնարկել 
իրենք իրենց պաշտպանելու համար, եւ կարողանան տրամադրել անհրաժեշտ 
մաքրման եւ ախտահանման ծառայությունները: 
 Հեռացման 99.9% արդյունավետությամբ օդափոխեք ցանկացած տարածք, որտեղ 
եղել է վարակված անձ՝ համաձայն Բակտերիայով հարուցվող տուբերկուլոզի 
փոխանցումը կանխելու հրահանգների Աղյուսակ 1-ի, նախքան աշխատողները 
կարող են մուտք գործել: 
 Ապահովեք համապատասխան PPE եւ վտանգի վերապատրաստում՝ նախքան 
պահակային կամ մաքրման ծառայությունների աշխատակիցներին կխնդրվի 
ախտահանել COVID-19-ով հաստատված դեպքերով հայտնի տարածքը: 
 Բոլոր աշխատողներին վերապատրաստեք՝ ըստ անհրաժեշտության օգտագործելու եւ 
տրամադրելու բոլոր համապատասխան մաքրող միջոցների եւ ախտահանող նյութերի 
ապահովումը: 
 Հետեւեք Cal/OSHA-ի պահանջներին եւ արտադրողի հրահանգներին՝ նախատեսված 
մաքրող ապրանքների անվտանգ օգտագործման եւ պահանջվող անձնական 
պաշտպանիչ սարքավորումների համար: 
 Ախտահանելիս տարածքներում բավարար օդափոխություն (օդի հոսք) ապահովեք: 
 Բժշկական վիրակապեր կամ այլ իրեր տրամադրեք` ցանկացած կտրվածք, քերծվածք 
կամ բաց վերքերը ծածկելու համար: 
 Հիշեցրեք հաճախորդներին աշխատողներից վեց ոտնաչափ հեռավորություն 
պահպանելու մասին: 
  
----------------Page (9) Break----------------
Լրացուցիչ նկատառումներ՝ կենդանիների 
խնամքի եւ շներին զբոսանքի դուրս բերելու 
վերաբերյալ 
 Գնահատեք մաքրման եւ գործող սանիտարական արձանագրությունները՝ որոշելու, թե 
ինչ լրացուցիչ միջոցառումներ են անհրաժեշտ: 
 Հաճախորդներից պահանջեք կատարել վերապահումներ եւ կարգավորել 
հանդիպումները: 
 Օգտագործեք առանց շփման գործընթաց՝ որպեսզի հաճախորդներն ընտանի 
կենդանիներին դուրս բերեն: 
 Օգտագործեք վզափոկ՝ ընտանի կենդանիներին տեղափոխելու եւ խնամելու 
ծառայություններ իրականացնելու համար, եւ մի՛ հպվեք ընտանի կենդանիներին 
պատկանող որեւէ բանի: 
 Խնամքի սենյակների հատակներին եւ այլ տարածքներում երիզ տեղադրեք՝ նշելու, թե 
հաճախորդները որտեղ պետք է կանգնեն եւ որտեղ կարող են քայլել խնամք 
տրամադրողները: Պահպանեք վեց ոտնաչափ հեռավորություն մարդկանց միջեւ, 
ներառյալ ուղեկցող խնամք տրամադրողները: 
 Հաստատությունում սահմանափակեք խնամք տրամադրողների քանակը: 
 Շների զբոսանք ապահովող ծառայությունները պետք է կանոններ ստեղծեն՝ 
երաշխավորելու, որ հաճախորդները չեղյալ կհայտարարեն իրենց շների զբոսանքի 
ծառայությունը, եթե ընտանիքի որեւէ անդամի մոտ ախտորոշվել է COVID-19, կամ նա 
հիվանդ է կամ արտահայտված ախտանիշ ունի: 
 Շների զբոսանք ապահովող ծառայությունները պետք է կանոնավոր կապ ունենան 
հաճախորդների հետ՝ նման խնդիրների վերաբերյալ հարցեր տալու, եթե հաճախորդը 
նման խնդրի վերաբերյալ նախապես չի պատմել: Եթե շների զբոսանք ապահովողը 
կամ ընտանի կենդանու տերը COVID-19-ի որեւէ ախտանիշ ունի, հիվանդ է եղել կամ 
շփվել է ինչ-որ մեկի հետ, ով հիվանդացել է, չեղարկեք շների զբոսանքի 
ծառայությունները: 
 Սահմանափակեք կենդանիների տերերի հետ շփումը՝ շների զբոսանքի ընթացքում: 
Կենդանիների խնամքին առնչվող կարեւոր մանրամասներ հեռավար քննարկեք կամ 
վեց ոտնաչափ ֆիզիկական հեռավորություն պահպանեք՝ ցանկացած անձնական 
շփման դեպքում: 
 Օգտագործեք կենդանիների հետ շփվելու առանց հպումի տարբերակը: 
 Եթե անհրաժեշտ է ձեռքի վզաթոկ, ապա շփումն իրականացրեք արագ եւ ապա 
ձեռքերը լվացեք կամ օգտագործեք ձեռքերը ախտահանող նյութ:   
 Երբ ընտանի կենդանու տերը տանը չէ, նրանք պետք է համոզվեն, որ ընտանի 
կենդանին հեշտությամբ հասանելի է եւ հնարավորության դեպքում պետք է նրան 
տանեն մուտքի մոտ: 
 Եթե ընտանի կենդանու տերը շանը թողնում է շների զբոսանք իրականացնող 
հաստատությունում, ապա շների զբոսանքն իրականացնողը պետք է ապահովի, որ 
ընտանի կենդանու փոխանցումը տեղի ունենա տան դռան մոտ կամ 
բազմաբնակարան շենքում, սահմանված ընդհանուր տարածքում, ցանկալի է դրսում: 
 Հնարավորության դեպքում, շների զբոսանք իրականացնողը պետք է բերի եւ 
օգտագործի իր սեփական վզաթոկը եւ մեկանգամյա օգտագործման թափոնների 
պայուսակները: Զբոսանքից առաջ եւ հետո մաքրեք եւ ախտահանեք բոլոր նյութերը, 
ներառյալ վզաթոկերը, սննդի տարաները, ջուրը եւ սննդի տարան: 
----------------Page (10) Break----------------
Լրացուցիչ նկատառումներ՝ կանաչապատման 
եւ բակի պահպանման ծառայությունների 
վերաբերյալ 
 Նվազագույնի հասցրեք կամ վերացրեք սարքավորումների եւ գործիքների ընդհանուր 
օգտագործումը: Եթե գործիքները համօգտագործվում են, ախտահանեք 
յուրաքանչյուր օգտագործումից առաջ եւ հետո: 
 Աշխատավայրում խուսափեք հպման կետերից: 
 Հնարավորության դեպքում աշխատողները պետք է առանձին հասնեն 
աշխատատեղեր, եթե փոխադրամիջոցը բավականաչափ մեծ չէ՝ սոցիալական 
հեռավորությունը պահպանելու համար: 
 Եթե աշխատողները հանդիպում են կենտրոնական վայրում եւ ընկերությանը 
պատկանող փոխադրամիջոցներով են մեկնում աշխատավայր, ապա նշանակեք մեկ 
մեքենա մեկ անձնակազմի համար եւ այն մի շրջանառեք: Մեքենայի խցիկը եւ հպման 
բոլոր կետերը պետք է մաքրվեն յուրաքանչյուր աշխատանքային օրվա վերջում: 
 Հնարավորության դեպքում վերացրեք շփումը հաճախորդների հետ: Հաճախորդների 
առկայության դեպքում մշտապես պահպանեք վեց ոտնաչափ հեռավորություն: 
Ներկայացեք հեռախոսով՝ դռան զանգը տալու փոխարեն: Հնարավորության դեպքում 
վերցրեք վճարումը հեռախոսով կամ առցանց:  
  
----------------Page (11) Break----------------
Լրացուցիչ նկատառումներ՝ լվացքատների, չոր 
մաքրման եւ լվացքի այլ ծառայությունների 
վերաբերյալ 
 Հագուստները պետք է բերվեն կնքված տոպրակի մեջ, պետք է թողնվեն կնքված 
առնվազն 24 ժամ եւ հնարավորինս քիչ հպվեն:  
 Խուսափեք հագուստը պայուսակից հեռացնելուց հետո դրանք թափահարելուց: 
Աշխատողները պետք է կրեն մեկանգամյա ձեռնոցներ եւ ձեռքերը լվանան նախքան 
դրանք հագնելը եւ դրանք հանելուց հետո: 
 Ախտահանեք վաճառասեղանները, վճարային տերմինալները եւ այլ ընդհանուր 
շոշափվող իրերը՝ նախքան յուրաքանչյուր հաճախորդի այցը: 
 Սահմանափակեք լվացքատների հաճախորդների ընդհանուր թիվը՝ ֆիզիկական 
հեռավորությունը պահպանելու նպատակով: 
 Եթե սպիտակեղենը տեղափոխվում է երթուղիներով, ապա պատշաճ կերպով մաքրեք 
եւ ախտահանեք ցանկացած տարաներ, որոնք օգտագործվում են մաքուր 
սպիտակեղեն տեղափոխելու համար, եթե նախկինում օգտագործվում էին աղտոտ 
սպիտակեղենի համար: Պատշաճ կերպով պիտակավորեք տարաները: 
 
----------------Page (12) Break----------------
