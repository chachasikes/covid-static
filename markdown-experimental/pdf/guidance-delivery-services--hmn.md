---
PDFFormatVersion: 1.6
IsAcroFormPresent: false
IsXFAPresent: false
Title: Delivery Services
Author: Kaina Pereira
Producer: AbleDocs Inc.
CreationDate: D:20200724182458-04'00'
ModDate: D:20200805175720-07'00'
date_created: Fri Jul 24 2020 18:24:00 GMT-0700
date_modified: Fri Jul 24 2020 18:24:00 GMT-0700
---
1 
COVID-19 LUS 
QHIA TXOG KEV 
UA LAG LUAM: 
Cov Kev Pab Cuam 
Ntsig Txog Kev Xa 
Khoom 
Lub Xya Hlis, Tim 29, 2020 
covid19.ca.gov 
----------------Page (0) Break----------------
                                                                    
NTHUAV QHIA 
Nyob rau Lub Peb Hlis Ntuj Tim 19, 2020, lub Xeev Tus Thawj Coj Saib Xyuas Kev Noj Qab 
Haus Huv thiab Tus Thawj Kav Xwm ntawm California Chav Hauj Lwm Ntsig Txog Zej 
Tsoom Kev Noj Qab Haus Huv (California Department of Public Health) tau muaj lus txib 
yuav kom cov neeg California nyob twj ywm hauv tsev los txo qhov sib kis ntawm 
COVID-19 ntawm qhov chaw muaj neeg coob. 
Qhov cuam tshuam tsis zoo ntawm COVID-19 nyob rau cov neeg California kev noj qab 
haus huv tseem tsis tau paub zoo.  Tau tshaj tawm txog kev tsis xis neej pib ntawm qhov 
mob me (qee tus neeg tsis hnov muaj tsos mob li) mus rau qhov mob loj uas tsim ua rau 
tuag taus. Muaj ntau pawg neeg tshwj xeeb, suav nrog rau cov neeg muaj hnub nyoog 
65 xyoos los sis laus dua thiab tus uas muaj yam ntxwv mob hnyav, xws li mob plawv los 
sis mob ntsws los sis mob ntshav qab zib, yog cov muaj kev pheej hmoo siab zog ntawm 
kev pw tsev kho mob thiab muaj ntau yam mob hnyav. Kev sib kis no feem ntau lawm 
yog thaum tib neeg nyob sib ze los sis nyob rau qhov chaw uas huab cua tsis hloov zoo 
nrog tus neeg kis kab mob lawm, tab txawm tus neeg ntawd tsis muaj cov tsos mob los 
sis cov tsos mob tsis tau tshwm sim los xij. 
Cov ntaub ntawv qhia tseeb txog ntawm qhov coob thiab cov qib ntawm COVID-19 
los ntawm cov chaw ua lag luam los sis cov pab pawg neeg ua hauj lwm, suav nrog 
rau cov neeg ua hauj tsim kho kev uas ua hauj lwm hnyav tsis tau muaj nyob rau lub sij 
hawm no. Nws tau muaj kev kis kab mob nyob rau ntau cov chaw ua hauj lwm, qhia 
tias cov neeg ua hauj lwm ntxim li yuav los sis kis tau kab mob COVID-19. Cov piv txwv 
ntawm cov chaw ua hauj lwm no muaj suav nrog cov tsev kho mob, cov tsev laus, cov 
tsev txim, cov tsim khoom noj, cov tsev cia khoom, cov chaw luas nqaij thiab cov khw 
muag khoom noj. 
Cov lus txib kom nyob twj ywm hauv tsev tau muaj kev hloov pauv, nws tseem 
ceeb rau txhua cov kauj ruam ntxim ua tau los ua kom ntseeg tias cov neeg ua 
hauj lwm thiab cov zej tsoom nyab xeeb. 
Cov cai ua kev pov thaiv tseem ceeb muaj nrog: 
✓ ua kom lub cev nyob sib nrug deb kom ntau li ntau tau, 
✓ cov neeg ua hauj lwm thiab cov tub lag luam/cov qhua siv ntaub 
npog qhov ncauj qhov ntswg (ntawm qhov chaw uas tsis tas siv kev 
pov thaiv kev ua pa), 
✓ nquag ntxuav tes thiab tua kab mob thiab tu txhais tes kom huv, 
✓ qhia cov neeg ua hauj lwm txog cov no thiab lwm yam ntawm lub phiaj 
xwm pov thaiv COVID-19. 
Ib qhov ntxiv, nws yuav yog cov txheej txheem lis hauj lwm uas nyuaj los txheeb txog 
cov xwm txheej tshiab ntawm cov chaw ua hauj lwm muaj mob thiab, thaum twg tau 
txheeb pom, qhov cuam tshuam sai thiab kev ua hauj lwm nrog cov nom tswj saib 
xyuas zej tsoom kev noj qab haus huv los ua kom txo tau kev kis tus kab mob. 
 
----------------Page (1) Break----------------
LUB HOM PHIAJ 
Phau ntawv no hais txog cov lus qhia siv rau lub chaw ua lag luam ub xam hab kas 
txog cov kev pab cuam ntsig txog kev xa khoom txhawm rau pab txhawb nqa kom 
cheeb tsam ib puag ncig ntawm chaw ua hauj lwm muaj kev nyab xeeb thiab huv 
si rau cov neeg ua hauj lwm. 
LUS CIM: Muaj cov lus qhia ntau ntxiv txog rau feem lag luam kev thauj khoom 
thiab lub txhab cia khoom, uas tej zaum yuav muaj cuam tshuam txog rau qee 
cov neeg ua hauj lwm txog kev xa khoom, uas yog muaj nyob rau ntawm 
COVID-19 Resilience Roadmap lub vas sab (website). 
Cov lus qhia no siv los thim los sis ua pauj rau ib txoj cai ntawm tus neeg ua hauj lwm, 
los sis txoj cai lij choj, txoj cai siv los sis kev sib koom tes tuaj ib tog, thiab tsis yog yuav 
raug siv nruj txhij txhua, vim nws tsis muaj nyob rau hauv lub chaw saib xyuas kev noj 
qab haus huv hauv lub zos cov ntaub ntawv txib, los sis tsis yog ib qho kev hloov rau 
txhua cov kev cai uas yuav tsum ua kom tau uas cuam tshuam txog kev nyab xeeb 
thiab kev noj qab haus huv uas ib txwm muaj los lawm xws li cov cai ntawm Xeev 
Cal/Lub Chaw Ua Hauj Lwm Tswj Xyuas Kev Nyab Xeeb thiab Kev Noj Qab Haus Huv 
Fab Kev Ua Hauj Lwm (California Occupational Safety and Health Administration, 
Cal/OSHA). 1 Raws kom paub txog cov kev hloov tshiab tam sim no txog rau cov lus 
qhia txog kev noj qab haus huv ntawm pej xeem thiab lub xeev/lub zej zos cov lus 
txib, vim tias tseem muaj Tus Kab Mob Khaus Viv-19 (COVID-19) txuas ntxiv mus. Xeev 
Cal/Lub Chaw Ua Hauj Lwm Tswj Xyuas Kev Nyab Xeeb thiab Kev Noj Qab Haus Huv 
Fab Kev Ua Hauj Lwm (California Occupational Safety and Health Administration, 
Cal/OSHA) muaj cov lus qhia txog kev nyab xeeb thiab kev noj qab haus huv ntau 
ntxiv nyob rau ntawm lawv nplooj vas sab (webpage) hais txog Xeev California/Lub 
Chaw Tswj Xyuas Kev Nyab Xeeb thiab Kev Noj Qab Haus Huv Ntawm Kev Ua Hauj 
Lwm (California Occupational Safety and Health Administration, Cal/OSHA) Cov Lus 
Qhia Txog Txhua Yam (Thuaj Pais) Nyob Rau Ncua Sij Hawm Nruab Nrab hais txoKev 
Pov Thaiv Cov Neeg Ua Hauj Lwm los ntawm Tus Kab Mob Khaus Viv-19 (COVID-19). 
Coc Chaw Tiv Thaiv Kab Mob (CDC) muaj cov lus taw qhia ntxiv rau cov kev lag luam 
thiab cov chaw ntiav neeg ua hauj lwm. Tsis tas li ntawd, Lub Chaw Ua Hauj Lwm Txog 
Kev Tswj Hwm thiab Kev Tiv Thaiv Kab Mob (Centers for Disease Control and 
Prevention, CDC) kuj tseem muaj cov lus qhia xab phaub txog rau Kev Xa Khoom 
thiab Kev Mus Nqa Khoom NojNyob Rau Ntawm Khw Muag Khoom thiab Kev Xa 
Ntawv thiab Kev Xa Khoom. 
Yuav Tau Siv Cov Ntaub Npog Qhov Ncauj Qhov Ntswg 
Nyob rau Lub Rau Hlis Ntuj Tim 18, CDPH tau tawm Lus Qhia Siv Cov Ntaub Npog Qhov 
Ncauj Qhov Ntswg, qhov uas cov zej tsoom neeg thiab cov neeg ua hauj lwm nyob 
rau txhua qhov chaw muaj zej tsoom neeg los puav leej yuav tau npog qhov ncauj 
qhov ntswg thiab tej chaw ua hauj lwm yuav tau teeb seb muab qhov chaw twg ua 
qhov muaj kev pheej hmoo nphav tau kab mob.  
----------------Page (2) Break----------------
Tib neeg nyob hauv California yuav tsum rau cov ntaub npog qhov ncauj qhov ntswg 
thaum lawv mus ua hauj lwm, tsis hais nyob ntawm chaw ua hauj lwm los sis thaum 
tawm mus ua hauj lwm sab nrauv, thaum: 
•Ua hauj lwm cuam tshuam tim ntsej tim muag nyob nrog cov neeg zej tsoom;
•Kev ua hauj lwm nyob rau txhua qhov chaw muaj zej tsoom neeg tuaj saib, yam tsis
quav ntsej txog seb lub sij hawm ntawd puas muaj zej tsoom neeg  leej twg tuaj.
•Kev ua hauj lwm nyob rau qhov chaw npaj khoom noj los sis ntim khoom noj ua
pob muag los sis muab xa mus rau lwm qhov chaw;
•Tab tom ua hauj lwm nyob hauv los sis taug kev hla cov chaw muaj neeg coob,
xws li cov chaw taug kev hauv tsev, cov ntawv, cov liv nce nqis thiab cov chaw
nres tsheb;
•Nyob rau hauv tej lub chav los sis qhov chaw uas muaj lwm tus neeg nyob ib
ncig (tsis xam nrog cov neeg hauv tsev neeg los sis cov neeg zej zog nyob ib
ncig hauv) uas tuaj thaum tsis tuaj yeem ua kom lub cev nyob sib nrug tau;
•Kev tsav tsheb los sis kev ua hauj lwm nyob rau txhua qhov kev thauj mus los los
sis kev khiav tsheb thauj zej tsoom neeg, tshav tav xij, los sis tsheb ntiag tug ua
hauj lwm thauj neeg los sis tsheb sib koom caij thaum muaj neeg tuaj caij. Thaum
tsis muaj neeg tuaj caij, los yuav tau npog qhov ncauj qhov ntswg kom zoo.
Ua kom tiav cov ntsiab lus qhia, suav nrog rau txhua cov cai yuav tau ua thiab cov yuav 
tau zam rau cov cai no, tuaj yeem pom muaj nyob hauv qhov lus qhia. Yuav tau npog 
qhov ncauj qhov ntswg nyob rau lwm xwm txheej, thiab cov tswv hauj lwm tuaj tsim tau 
lwm cov cai npog qhov ncauj qhov ntswg ntxiv kom muaj kev nyab xeeb rau cov neeg 
ua hauj lwm thiab qhov chaw ua hauj lwm muaj kev noj qab haus huv. Cov tuam txhab 
ntiav neeg ua haujlwm yuav tsum tau npaj kom muaj ntaub npog qhov ncauj qhov 
ntswg rau cov neeg ua haujlwm siv lossis ntxiv nyiaj rov qab rau cov neeg ua haujlwm 
uas lawv rho lawv li nyiaj mus yuav cov ntaub npog qhov ncauj qhov ntswg los siv.
Cov tswv hauj lwm tsim nyog tsim kho txoj cai siv rau lub chaw so rau tus neeg ua hauj 
lwm uas ua tau raws ib ntawm cov kev zam los ntawm kev npog qhov ncauj qhov ntswg. 
Yog tias ib tus neeg ua hauj lwm uas yuav tau rau daim ntaub npog qhov ncauj qhov 
ntswg vim yuav tau nyob ze nrog tus tsis tuaj yeem npog tau vim tus yam ntxwv kev mob 
nkeeg, lawv tsim nyog yuav tau ua lwm yam tsis muaj kev txwv, xws li siv daim npog 
khwb thoob plaws lub ntsej muag, yog tias ua tau thiab yog tias siv tau raws tus yam 
ntxwv mob. 
Cov lag luam uas qhib rau zej tsoom neeg tsim nyog yuav tau paub txog cov kev zam 
rau kev npog qhov ncauj qhov ntswg nyob rau CDPH Lus Qhia Txog Kev Npog Ntseg 
Muag yuav tsis suav nrog txhua tus zej tsoom neeg uas tsis npog ntseg muag yog tias tus 
neeg ntawd tab tom ua raws li qhov lus qhia. Cov lag luam yuav tsum tsim kom muaj 
cov cai txog rau kev hais daws cov kev zam no ntawm cov neeg qhua, cov neeg uas 
tau txais kev pab cuam, cov neeg tuaj saib, thiab cov neeg ua hauj lwm. 
----------------Page (3) Break----------------
Lub Phiaj Xwm Tshwj Xeeb Xeeb Chaw Ua Hauj 
Lwm 
•Teeb tsa sau ua ntaub ntawv, ntsuam xyuas lub chaw ua hauj lwm tshwj
xeeb rau lub phiaj xwm pov thaiv COVID-19 nyob rau txhua qhov chaw,
ua kev ntsuam xyuas qhov pheej hmoo kom txhij txhua ntawm txhua cov
hauj lwm thiab cov luag hauj lwm, thiab teeb ib tus neeg nyob rau
ntawm qhov chaw teeb tsa los lis hauj lwm lub phiaj xwm.
•Koom tes nrog CDPH Lus Qhia Kev Npog Ntseg Muag nyob rau hauv
Chaw Ua Hauj Lwm Lub Phiaj Xwm Tshwj Xeeb thiab suav nrog rau txoj
cai lis hauj lwm rau cov raug zam.
•Txheeb txog ntaub ntawv rau kev sib txuas lus rau chav hauj lwm ntsig
txog kev noj qab haus huv hauv zos qhov chaw uas ua hauj lwm rau kev
sib txuas lus txog ntawm kab mob COVID-19 kev sib kis ntawm cov neeg
ua hauj lwm thiab cov qhua.
•Cob qhia thiab sib txuas lus nrog cov neeg ua hauj lwm thiab tus sawv
cev neeg ua hauj lwm nyob rau lub phiaj xwm thiab tsim kom muaj lub
phiaj xwm rau cov neeg ua hauj lwm thiab lawv cov neeg sawv cev.
•Teeb tsa ua kev ntsuam xyuas tas li rau lub hom phiaj ua kom tau raws
thiab ua ntaub ntawv thiab txheeb txog qhov tseem ua tsis tau zoo.
•Tshawb nrhiav qhov tsim ua rau muaj mob COVID-19 thiab ntaus nqi tias
cov feem xyuam twg cuam tshuam hauj lwm uas tuaj yeem tsim ua rau
pheej hmoo kis tau kab mob. Hloov kho lub phiaj xwm raws qhov xav tau
los pov thaiv kom txhob muaj ntau xwm txheej ntxiv.
•Ua kev lis hauj lwm cov txheej txheem tseem ceeb thiab cov txheej
txheem thaum lub chaw ua hauj lwm muaj qhov kev sib kis kab mob,
saib raws li CDPH cov lus qhia.
•Txheeb txog qhov nyob sib ze (sib nrug li ntawm rau feet ntev li 15 feeb
los sis ntev dua) ntawm tus neeg ua hauj lwm uas kis tau mob lawm thiab
ua cov kauj ruam los cais tus neeg ua hauj lwm uas ntsuam xyuas pom
muaj COVID-19 lawm thiab cov tau nyob sib ze nrog mus nyob ib leeg.
•Coj raws li cov lus qhia hauv qab no. Tsis ua raws yuav tsim ua rau lub
chaw ua hauj lwm muaj mob nkeeg uas tsim ua rau lub chaw ua hauj
lwm raug kaw ib ntus los sis muaj ciam txwv.
----------------Page (4) Break----------------
                                                                    
Cov Ncauj Lus rau Neeg Ua Hauj Lwm Xyaum 
• Ntaub ntawv nyob rau COVID-19, txoj hauv kev los pov thaiv kom txhob 
kis mus, thiab qhov twg yog lub hauv paus tsim ua rau muaj cov yam 
ntxwv mob uas ua rau tib neeg yuav kis tau tus kab mob. 
• Kev kuaj nws tus kheej hauv tsev, suav nrog ntsuas kub thiab / lossis kuaj 
pom tus mob los ntawm kev siv  cov lus qhia ntawm CDC. 
• Qhov tseem ceeb ntawm kev tsis tuaj hauj lwm: 
o Yog tias tus neeg ua hauj lwm muaj cov yam ntxwv mob COVID-19 
raws li tau piav qhia los ntawm lub CDC, xws li ua npaws los sis ua 
daus no, hnoos, txog siav los sis ua pa nyuaj, nkees, mob raws tej 
leeg los sis mob ib ce mob tob hau, tsis qab los noj los sis tsis hnov 
ntxhiab tsw, mob qa, txhaws ntswg los sis los ntswg, xeev siab, ntuav, 
los sis raws plab, LOS SIS 
o Yog tias tus neeg ua hauj lwm raug ntaus nqi tias muaj COVID-19 
thiab tseem tsis tau raug tso tawm ntawm qhov chaw cais nyob ib 
leeg, LOS SIS  
o Yog tias, 14 hnub dhau mus lawm, tus neeg ua hauj lwm tau nyob ze 
nrog tej tus neeg uas ntaus nqi pom muaj COVID-19 thiab tau muab 
xam tias ntxim kis tau kab mob lawm (piv txwv tseem nyob rau qhov 
chaw cais nyob ib leeg). 
• Rov qab mus ua hauj lwm tom qab tus neeg mob tau txais kev ntaus 
nqi txog COVID-19 yog tias 10 hnub twb dhau mus lawm txij hnub 
pom muaj cov tsos mob zaum xub thawj, lawv cov tsos mob zoo 
lawm, thiab tus neeg ua hauj lwm tsis ua npaws lawm (yam tsis tas siv 
tshuaj los txo qhov ua npaws) nyob rau 72 teev.  Yog tias 10 hnub 
dhau mus lawm uas tus neeg ua hauj lwm raug ntaus nqi pom muaj 
COVID-19 tsis muaj yam ntxwv mob txij hnub pib sim pom muaj 
COVID-19 los ces rov mus hauj lwm tau.   
• Los nrhiav kev ua zoo saib xyuas yog tias cov tsos mob dhau los ua mob 
loj lawm, suav nrog rau muaj qhov mob los sis ceev hauv siab, feeb tsis 
meej los sis dis ncauj los sis ntsej muag xiav. Muaj ntaub ntawv thiab 
ntaub ntawv hloov kho tshiab nyob ntawm CDC lub vas sab. 
• Kev nquag ntxuav tes tas li nrog xab npum thiab dej yog  qhov tseem 
ceeb, suav nrog rau kev muab xab npum txhuam li ntawm 20 feeb (los 
sis kev siv tshuaj pleev tua kab mob ntawm tes uas muaj cawv tov nrog 
yam tsawg kawg 60% (raws qhov nyiaj siv) los sis 70% cawv tov nrog (yog 
tias  cov  me  nyuam  uas  tsis  tau  kev  saib  xyuas  mus  kov  tsis  tau  qhov 
khoom) thaum cov neeg ua hauj lwm tsis tuaj yeem mus rau ntawm lub 
tais ntxuav tes los sis qhov chaw ntxuav tes, raws li CDC cov lus qhia). 
----------------Page (5) Break----------------
                                                                    
• Kev lub cev nyob sib nrug yog qhov tseem ceeb, tag nrho lub sij hawm 
nyob ntawm txoj hauj lwm thiab tsis nyob ntawm txoj hauj lwm (saib 
nqe lus qhia Kev Nyob Sib Nrug hauv qab no). 
• Kev npog ntsej muag kom zoo, suav nrog: 
o Kev npog ntsej muag yuav pov thaiv tsis tau tus npog thiab 
yuav tsis yog cuab yeej pov thaiv tus kheej (PPE). 
o Kev npog ntsej muag tuaj yeem pov thaiv tau cov neeg nyob ze tus 
npog, tab sis yuav hloov tsis tau qhov yuav tau nyob sib nrug thiab 
kev nquag ntxuav tes tas li. 
o Kev npog ntsej muag yuav tsum npog kom tau qhov ncauj qhov ntswg. 
o Cov neeg ua hauj lwm tsim nyog ntxuav tes los sis pleev tshuaj tua 
kab mob rau txhais tes ua ntej thiab tom qab kev siv los sis kev 
txav daim ntaub npog ntsej muag. 
o Zam kev kov qhov muag, qhov ntswg thiab qhov ncauj. 
o Txhob sib qiv siv cov ntaub npog ntsej muag thiab yuav tau muab ntxhua 
los sis txhob siv lawm tom qab sij hauj lwm. 
• Ntaub ntawv muaj nyob hauv CDPH Lus Qhia rau Siv Ntaub Npog Ntsej 
Muag, uas muaj lus txib rau cov xwm txheej uas cov ntaub npog yuav 
tsum tau rau thiab cov kev zam, raws li ntau txoj cai, cov cai ua hauj 
lwm, thiab cov cai uas tus tswv hauj lwm tau hloov kho los ua kom ntseeg 
tias siv cov ntaub npog ntsej muag. Muab kev qhia xyaum suav nrog rau 
tus tswv hauj lwm cov cai nyob rau txoj hauv kev tib neeg tus uas raug 
zam ntawm kev rau daim ntaub npog ntsej muag yuav tau ua. 
• Ua kom ntseeg tias cov tuam txhab muaj ntawv cog lus ua hauj lwm 
ywj pheej, cov neeg ua hauj lwm ib ncua sij hawm, los sis cov neeg 
ua hauj lwm uas muaj ntawv cog lus nyob rau ntawm lub chaw ua 
hauj lwm yog yuav tau txais kev qhia kom zoo txog cov cai pov thaiv 
COVID-19 thiab muaj cov khoom siv kom zoo txaus thiab cov PPE. Sib 
tham txog cov luag hauj lwm ua ntej lub sij hawm uas cov koom 
haum xa cov neeg ua hauj lwm ib ncua thiab/los sis cov neeg ua 
hauj lwm muaj ntawv cog lus tuaj. 
• Ntaub ntawv qhia txog cov txiaj ntsig hnub so uas them nyiaj rau tus 
neeg ua hauj lwm yuav muaj cai rau los txais uas ua kom tau txais 
nyiaj yooj yim zog rau kev los nyob hauv tsev. Saib ntaub ntawv nyob 
rau nom tswvcov khoos kas pab txhawb rau hnub so muaj mob uas 
them nyiaj thiab nyiaj them rau neeg ua hauj lwm vim kab mob 
COVID-19, suav nrog rau neeg ua hauj lwm qhov muaj cai tau txais 
hnub so rau kev muaj mob uas them nyiaj Cov Tsev Neeg Ua Ntej Tso 
Tsab Cai Saib Xyuas Txog Khaus Laus Nas Vais Lav Cov neeg ua hauj 
----------------Page (6) Break----------------
                                                                    
lwm qhov muaj cai tau txais nyiaj nqi zog ua hauj lwm thiab kev ntaus 
nqi txog cov hauj lwm uas cuam tshuam kab mob COVID-19 ua raws 
li Tswv Xeev Qhov Lus Txib N-62-20 uas qhov Lus Txib yuav pib siv mus. 
 
Yuav Tau Tswj Saib Xyuas thiab Ntsuam 
Xyuas Txhua Tus Neeg 
• Rau cov neeg ua hauj lwm txog kev xa khoom uas tau hais qhia paub 
nyob rau ntawm lub chawv ua hauj lwm ua ntej yuav pib lawv lub caij 
ua hauj lwm, yuav tsum tau ua kev kuaj mob uas kuaj txog qhov kub 
thiab no hauv nrog cev thiab/los sis tus tsos mob thaum xub thawj rau 
tag nrho cov neeg ua hauj lwm nyob rau lub sij hawm pib ua hauj lwm 
raws li lawv lub caij ua hauj lwm. Ua kom ntseeg tias lub ntsuas qhov 
kub txias/ntsuas tus yam ntxwv mob txhob nyob ze dhau rau tus neeg 
ua hauj lwm los ua kom nrug tab tom.  
• Rau cov neeg ua hauj lwm txog kev xa khoom uas tseem tsis tau hais 
qhia rau ib lub chawv ua hauj lwm twg paub ua ntej yuav pib lawv lub 
caij ua hauj lwm los sis yog hais tias yuav tsum tau ua kev kuaj mob txog 
ntawm tus kheej xub thawj thaum nyob rau tom tsev, uas yog ib txoj kev 
xaiv tsim nyog yuav tau muab qhia rau lub chaw ua hauj lwm paub, 
yuav tsum tau ua kom paub tseeb hais tias qhov kev kuaj mob ntawd 
twb raug kuaj ua ntej tus neeg ua hauj lwm ntawd yuav tawm ntawm 
tsev mus ua hauj lwm lawm thiab yuav tsum tau ua raws li Lub Chaw Ua 
Hauj Lwm Txog Kev Tswj Hwm thiab Kev Tiv Thaiv Kab Mob (Centers for 
Disease Control and Prevention, CDC) cov lus qhia, raws li tau piav qhia 
nyob rau hauv Cov Ntsiab Lus rau feem Kev Cob Qhia Tus Neeg Ua Hauj 
Lwm nyob rau saum toj saud. 
• Txhawb nqa cov neeg ua hauj lwm tus uas muaj mob los sis muaj cov 
yam ntxwv mob ntawm COVID-19 lawm kom nyob tsev. 
• Cov tswv hauj lwm yuav tsum muab thiab ua kom ntseeg tias cov neeg 
ua hauj lwm yuav tsum siv txhua cuab yeej pov thaiv tus kheej, suav 
nrog rau tsom iav thaiv qhov muag thiab cov hnab looj tes nyob qhov 
chaw tsim nyog. 
• Cov tswv hauj lwm tsim nyog ua zoo xav siv cov hnab looj tes uas siv 
tag pov tseg uas yuav pab tau zoo rau kev ntxuav tes tas li los sis kev siv 
tshuaj pleev tua kab mob ntawm tes; piv txwv cov neeg ua hauj lwm 
tus uas ntsuam xyuas lwm tus cov tsos mob los sis saib xyuas tej chaw 
uas kov tas li. 
 
 
----------------Page (7) Break----------------
 
Cov Txheej Txheem Kev Ua Kom Huv thiab 
Kev Tuab Kab Mob 
• Cov chaw ua hauj lwm txog kev khoom yuav tsum ua kev tu ntxuav kom 
huv si kom txhij txhua rau cov chaw uas muaj neeg mus los coob xws li 
cov chav so, cov chav noj sus, thiab cov chaw rau kev nkag los thiab 
tawm mus xam nrog rau cov kev ua ntaiv nce thiab cov ntaiv, cov tes 
tuav, thiab cov chaw tswj ntaiv hluav taws xob nqa neeg nce mus thiab 
nqis los. Nquag tsuag tshuaj tua kab mob rau cov chaw (npoo los sis 
ntug) uas nyiam siv tas li, xam nrog rau cov pob xauv qhov rooj, cov 
chav tawm rooj tso quav tso zis, thiab cov chaw rau kev ntxuav tes. 
• Txo qhov pheej hmoo kab mob Legionnaires thiab lwm cov kab mob 
uas cuam tshuam nrog dej, ua ntau kauj ruam los ua kom ntseeg tias 
txhua cov kev ua hauj lwm txog dej thiab txhua yam uas saib pom 
muaj kev nyab xeeb rau siv tom qab lub chaw ua hauj lwm raug kaw 
kho lawm. 
• Thaum xaiv cov khes mis los tua kab mob, cov tswv hauj lwm yuav tsum 
siv cov khoom uas tau kev pom zoo lawm rau kev tawm tsam COVID-19 
nyob rau qhov Koom Haum Pov Thaiv Huab Cua Ib Puag Ncig (EPA)-tau 
pom zoo rau  Siv cov tshuaj tua kab mob uas muaj ntawv sau lo rau siv 
tawm tsam cov kab mob tawm tshiab kom tau zoo, tshuaj ntxuav tsev (5 
diav tshuaj yej rau ib gallon dej), los sis muaj cawv tov nrog li ntawm 70% 
uas phim rau qhov khoom yuav txhuam. Muab kev qhia pab rau cov 
neeg ua hauj lwm txog kev siv tshuaj khes mis phom sij, cov lus lub chaw 
tsim qhia, yuav tau muaj kev lim huab cua kom zoo, thiab ua raws 
Cal/OSHA cov cai siv kom nyab xeeb. Cov neeg ua hauj lwm tab tom siv 
cov tshuaj tu kom huv los sis cov tshuaj tua kab mob tsim nyog rau hnab 
looj tes thiab lwm cov cuab yeej pov thaiv tus kheej raws li cov lus qhia 
siv ntawm qhov khoom siv. Coj raws li cov hauv kev siv kom nyab xeeb 
tau muab kev pom zoo los ntawm California Chav Hauj Lwm ntsig txog 
Pej Xeem Kev Noj Qab Haus Huv (California Department of Public Health) 
thiab ua kom ntseeg tias muaj kev lim cua kom zoo. 
• Muab cov khoom siv ua hauj lwm uas yuav tsum muaj kom txaus rau 
cov neeg ua hauj lwm txhawm rau kom thiaj li tu ntxuav kom huv si 
thiab tsuag tshuaj tua kab mob rau cov chaw (npoo) uas nquag kov 
(chwv) tas li nyob rau ntawm lub tsheb xam khoom (tshwj xeeb mas 
yog hais tias thaum nws raug sib koom siv ua ke). Muab cov thoob rau 
khib nyiab uas tso ua ib kab tsaws tso rau saum cov tsheb xa khoom es 
kom thiaj li muab cov ntaub so tshuaj tsuag tua kab mob thiab lwm 
cov khoom txov pov tseg raug raws cai.  
• Muab sij hawm rau cov neeg ua hauj lwm los ua kev tu kom huv ncua 
sij hawm lawv sij hauj lwm. Cob cov hauj lwm tu kom huv tsim nyog 
----------------Page (8) Break----------------
                                                                    
yuav tau cob ncua sij hawm ua hauj lwm tam li yog ib feem ntawm 
tus neeg ua hauj lwm cov luag hauj lwm. 
• Qhov chaw ntxim muaj, txhob txhuam cov plag tsev los sis ua lwm 
yam hauv kev uas yuav ua rau cov kab mob ri mus rau saum huab 
cua. Siv lub nqus cua uas muaj lub lim HEPA nyob rau qhov chaw uas 
ua tau. 
• Thaum xa cov khoom yuav tsum tu ntxuav lub tsheb kom huv si nyob rau 
ntawm tej ncua yas kev.  Qhov no muaj xam nrog rau lub kauj tsheb, kias 
nkag lej, cov ko xas nyas, cov kev kho rooj zaum kom haum, cov tes tuav 
qhov rooj, cov chaw tswj xyuas, khoos xaus (console), lub thawv/qhov 
chaw rau cov khoom dav hlau thauj, thiab lwm yam ntxiv.  Muab lub sij 
hawm rau cov neeg ua hauj lwm los siv cov kev xyaum ua kev tu ntxuav 
kom huv si ua ntej thiab tom qab cov kev xa khoom. Yog tias tau tu 
ntxhuav lub tsheb rau tus kws tsav tsheb lawm lawv yuav tsum tau them 
nyiaj kiag nyob rau lub sij hawm ntawd. 
• Rau cov tsheb uas luag/sib koom siv ua ke, yuav tsum siv cov 
khoom thaiv uas pov thaiv tau xws li cov ntaub uas siv tag pov 
tseg thiab cov ntaub npog rooj zaum.  
• Cov neeg ua hauj lwm yuav tshuaj ntsuam txog cov khoom xa thiab siv 
tag nrho cov kev ntsuas (maj tab kas) kev tsuag tshuaj tua kab mob uas 
tsim nyog thiab ua tau thaum tab tom txais cov khoom lag luam nyob 
rau hauv cov txhab cia khoom thiab cov chaw ua hauj lwm. 
• Yog qhov twg tsis muaj cov kev xaiv uas yuav muaj peev xwm zam tau 
kev sib chwv ntsig txog lub cev uas cuam tshuam txog kev xa cov khoo 
uas muaj feem xyuam, cov neeg ua hauj lwm yuav tsum muab ntaub so 
thiab tsuag tshuaj tua kab mob rau cov khoom siv, cov cwj mem, cov 
tais ntawv, thiab cov cav siv rau kev kos npe is lev taus niv (electronic 
signature pads) tom qab kev siv txhua zaus thaum raug sib koom siv ua 
ke nrog cov neeg qhua nyob rau lub sij hawm mus xa khoom. Yuav tsum 
tau tu ntxuav kom huv si thiab tsuag tshuaj tua kab mob rau cov cav 
ntaus ntawv (touch pads) thiab cov chaw nyem los sis nias (punch keys) 
nyob rau ntawm cov chaw nres tsheb xws li cov tub siv npav nyeem 
npav (card readers) los sis cov khoom siv tshuab dis ntsis tauj (digital) uas 
muaj tes tuav. 
• Cov neeg ua hauj lwm yuav tsum txo kev chwv cov chaw (npoo) uas 
nquag kov (chwv) tas li nyob rau lub sij hawm xa khoom, xws li cov 
tswb qhov rooj los sis cov tes tuav qhov rooj. Yog hais tias ua tau, yuav 
tsum zam tsis txhob muab ob txhais tes los sis daim tawv nqaij uas tsis 
muaj dab tsi vov mus chwv thaum tab tom qhib qhov rooj. 
• Qhia rau cov neeg ua hauj lwm kom paub txog qhov chaw uas lawv 
muaj peev xwm nkag cuag tau rau xa npum, chaw muaj dej ntws huv 
----------------Page (9) Break----------------
                                                                    
si, thiab cov khoom siv ua kom qhuav, thiab muab tshuaj ntxuav tes tua 
kab mob muaj dej cawv cuaj caum rau lawv tau siv; hloov txav cov sij 
hawm kev khoom kom haum txhawm rau kom thiaj li muaj sij hawm 
txaus rau kev ntxuav tes tas li. 
• Txog cov neeg tsav tsheb xa khoom, cov chaw siv chav dej raws txoj 
kev (xws li tsev noj mov, chaw haus kas fes) tej zaum yuav kaw lawm. 
Cov tswv ntiav ua hauj lwm yuav tsum muab cov kev xaiv siv chav dej 
rau cov neeg ua hauj lwm thiab muab lub sij hawm rau cov neeg ua 
hauj lwm mus siv. 
 
 
Lus Qhia Rau Lub Cev Nyob Sib Nrug 
• Siv cov kev ntsuas (maj tab kas) txhawm rau ua kom paub tseeb tias 
txuag tau kev nyob kom sib nrug deb ntawm lub cev yam tsawg li rau fij 
(feet) ntawm cov neeg ua hauj lwm uas tab tom nog khoom thiab tab 
tom nqis khoom nyob rau ntawm cov chaw xa khoom, thiab ntawm cov 
neeg ua hauj lwm xa khoom thiab cov neeg qhua thiab lwm cov neeg 
nyob rau ntawm cov chaw nqis khoom. 
• Siv cov kev xa khoom uas muaj“kev sib chwv tsawg” yog hais tias ua tau. 
Cov kev xa khoom uas tsis muaj kev sib chwv muaj xws li lub sij hawm 
thaum ib tus neeg ua hauj lwm xa khoom muab ib qho khoom xa coj 
mus tso rau ntawm taw ntaiv qhov rooj, thaub qab rov mus rau ntawm 
qhov chaw uas muaj kev nyob kom sib nrug deb yam tsawg li rau fij 
(feet) nyob rau lub sij hawm tab tom xyuas qhov tseeb txog daim ntawv 
xa khoom nrog tus neeg txais khoom ntawd (yog hais tias yuav tsum tau 
kuaj xyuas), thiab ua cov hauj lwm hauv tshuab koos pis tawj xwb thaum 
twg los tau uas tsim nyog (piv txwv li hauv ib lub ev (app) los sis hauv ib 
lub xov tooj). 
• Kho cov txheej txheem kev lis dej num txog kev xa khoom ua thawv 
dua tshiab es kom cov neeg ua hauj lwm thiab cov neeg qhua thiaj li 
muaj peev xwm txuag tau kev nyob kom sib nrug deb ntawm lub cev 
thaum tab tom kos npe rau ntawm cov thawv khoom thiab yuav tsum 
tau kom cov neeg ua hauj lwm xa khoom txuag kom tau kev nyob 
kom sib nrug deb yam tsawg li rau fij (feet) los ntawm lwm tus uas tej 
zaum lawv yuav tau ntsib los sis yuav tau sib tham lus nyob rau lub sij 
hawm tab tom xa khoom ntawd. 
• Zam tsis txhob sib koom siv cov lub cuab yeej xab kees ntaub ntawv, cov cwj 
mem, los sis lwm cov cuaj yeej ua ke nrog cov neeg qhua. 
• Muab tsheb kab npab xa khoom los sis mus nqa khoom (curbside 
delivery or pickup) thiab hloov cov ntaub ntawv kev xa khoom thiab 
cov ntaub ntawv cog lus mus ua rau saum cov sam thiaj (platforms) 
----------------Page (10) Break----------------
                                                                    
muag khoom nyob ncua kev deb/hauv tshuab dis ntsis tauj (digital) 
yog hais tias ua tau. 
• Ua zoo xav txog kev muab cov kev xa khoom uas tsis muaj kev npaj 
ntaub ntawv zoo tseg uas tsis tseem ceeb, cov rooj sib tham tim ntsej 
tim muag ncua tseg los sis muab hloov mus ua cov rooj sib tham los sis 
cov kev sib tham hauv xov tooj raws li qhov tseeb.  Yog hais tias yuav 
tsum tau teeb tsa cov rooj sib tham tim ntsej tim muag, yuav tsum 
muab cov rooj sib tham ntawd txav kom tsis txhob sib tsoo los sis yuav 
tsum teeb tsa cov rooj sib tham ntawd rau ntawm cov chaw uas muaj 
peev xwm txuag tau kev nyob kom sib nrug deb ntawm lub cev. 
• Txiav txim siab muab cov neeg hauj lwm uas thov cov hauj lwm 
hloov kho uas yuav txo lawv txoj kev sib cuag nrog cov neeg yuav 
khoom thiab lwm tus neeg hauj lwm (piv txwv, tswj cov khoom lag 
luam tsis yog ua hauj lwm ntawm lub rooj sib tham los sis tswj cov 
kev xav tau los ntawm kev sib tham). 
• Kaw lub chav so, siv qhov los kem, los sis ua kom cov rooj/cov tog 
nyob sib nrug los cais cov neeg ua hauj lwm thiab ua kom txhob nyob 
sib ti lub sij hawm so. Thaum ua tau, tsim cov chaw so nyob sab nraum 
zoov uas muaj qhov khwb roos thiab muaj chaw zaum kom lub cev 
tau nyob sib nrug. 
• Siv cov cuab yeej siv tes thiab xov tooj xa cov lus mus ceeb toom qhia 
rau cov neeg ua hauj lwm kom lawv rau cov ntaub npog ntsej muag, 
txuag kev nyob kom sib nrug deb ntawm lub cev nyob rau lub sij hawm 
nres kev xa khoom, thiab xyaum tu cev kom huv. 
 
 
 
 
 
1Cov tseev kom muaj txuas ntxiv yuav tsum tau txais kev txiav txim siab nrog rau cov pej seem 
saw daws uas muaj feem cuam tshuam. Lub chaw ua lag luam ub xam hab kas txog cov kev 
pab cuam ntsig txog kev xa khoom yuav tsum ua raws li tag nrho Xeev Cal/Lub Chaw Ua Hauj 
Lwm Tswj Xyuas Kev Nyab Xeeb thiab Kev Noj Qab Haus Huv Fab Kev Ua Hauj Lwm (California 
Occupational Safety and Health Administration, Cal/OSHA) cov cai thiab npaj ua kom raug 
raws li nws cov lus qhia ua ke nrog rau cov lus qhia los ntawm Cov Chaw Ua Hauj Lwm Txog Kev 
Tswj Hwm thiab Kev Tiv Thaiv Kab Mob (Centers for Disease Control and Prevention, CDC) thiab 
Xeev California Lub Thawj Fab Saib Xyuas Hauj Lwm txog Kev Noj Qab Haus Huv Rau Pej Xeem 
(California Department of Public Health, CDPH). Ib qho ntxiv, cov tswv hauj lwm yuav tau npaj 
los ceeb toom txog lawv kev ua hauj lwm raws qhov cov cai ntawv kev hloov pauv. 
----------------Page (11) Break----------------
