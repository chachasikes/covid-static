---
PDFFormatVersion: 1.7
IsAcroFormPresent: false
IsXFAPresent: false
Title: Outdoor Cardroom Checklist
Author: 
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20200915134049-07'00'
ModDate: D:20200915134511-07'00'
date_created: Tue Sep 15 2020 13:40:00 GMT-0700
date_modified: Tue Sep 15 2020 13:40:00 GMT-0700
---
 
COVID-19-ի Ընդհանուր ստուգաթերթ 
Բացօթյա խաղասրահների աշխատանքի համար 
9 սեպտեմբեր, 2020 թվական 
Այս ստուգաթերթը նախատեսված է օգնելու բացօթյա խաղասրահների աշխատանքին եւ 
խաղասրահներից դուրս գործող արբանյակային խաղադրույքների սարքերին՝ իրականացնելու 
COVID-19-ի տարածումը աշխատավայրում կանխելու իրենց պլանը եւ լրացնում է Խաղասրահների 
ուղեցույցին: Այս ստուգաթերթն ամփոփագիր է եւ պարունակում է ուղեցույցի որոշ մասերի 
սղագրություններ. այս ստուգաթերթն օգտագործելուց առաջ ծանոթացեք ուղեցույցին: 
 
Աշխատավայրի հատուկ պլանի գրավոր 
բովանդակություն 
 Պլանի իրականացման համար պատասխանատու անձ(ինք):  
 Ռիսկի գնահատումը եւ այն միջոցները, որոնք կձեռնարկվեն՝ վիրուսի տարածումը 
կանխելու համար: 
 Դեմքը ծածկող միջոցների օգտագործումը՝ համաձայն CDPH ուղեցույցի: 
 Աշխատողների եւ աշխատողների ներկայացուցիչների հետ պլանի վերաբերյալ 
ուսուցում եւ հաղորդակցություն: 
 Համապատասխանությունն ստուգելու եւ թերությունները փաստաթղթավորելու եւ 
շտկելու գործընթաց: 
 COVID դեպքերն ուսումնասիրելու, տեղական առողջապահական վարչություն 
ահազանգելու եւ աշխատավայրում սերտ կոնտակտավորներին եւ վարակված 
աշխատողներին հայտնաբերելու եւ մեկուսացնելու գործընթաց: 
 Պրոտոկոլներ աշխատավայրում բռնկումների վերաբերյալ՝ համաձայն CDPH 
ուղեցույցի, եւ առաջարկություններ ու հրամաններ՝ տեղական առողջապահական 
վարչության կողմից: 
Աշխատակիցների դասընթացի թեմաներ 
 Տեղեկատվություն՝ COVID-19-ի, տարածումը կանխելու եւ խոցելի խմբերի մասին:  
 Ինքնազգացողության ստուգում տանը՝ ներառյալ ջերմության չափում եւ/կամ 
ախտանիշների ստուգում՝ օգտագործելով CDC ուղեցույցերը: 
 Աշխատանքի չգալու կարեւորությունը, եթե աշխատողներն ունեն COVID-19-ի 
ախտանիշներ, ինչպես նկարագրված է CDC-ում, ինչպիսիք են հազը, ջերմությունը, 
դժվար շնչառությունը, դողը, մկանային ցավը, գլխացավը, կոկորդի ցավը, վերջին 
ժամանակներում համի կամ հոտի կորուստը, քթի խցանումը կամ հոսող քիթը, 
սրտխառնոցը կամ փսխումը, փորլուծությունը, կամ եթե այն անձի կամ անձանց մոտ, 
ում հետ նրանք կապ են ունեցել, ախտորոշվել է COVID-19:  
----------------Page (0) Break----------------
 COVID-19 ախտորոշումից հետո վերադառնալ աշխատանքի միայն COVID-19 
ախտորոշումից հետո աշխատանքի կամ դպրոց վերադառնալու վերաբերյալ CDPH 
ուղեցույցին ծանոթանալուց հետո: 
 Երբ դիմել բժշկի: 
 Ձեռքերը լվանալու կարեւորությունը: 
 Ֆիզիկական հեռավորության կարեւորությունն ինչպես աշխատանքի, այնպես էլ 
աշխատանքից դուրս ժամանակահատվածում: 
 Դեմքը ծածկող միջոցների պատշաճ օգտագործումը՝ ներառյալ CDPH ուղեցույցում 
ներառված տեղեկատվությունը: 
 Վճարովի արձակուրդի նպաստների մասին տեղեկատվությունը՝ ներառյալ 
Ընտանիքների Առաջին կորոնավիրուսային արձագանքման ակտը եւ նահանգապետի 
N-51-20 գործադիր հրամանի, ինչպես նաեւ աշխատողների փոխհատուցման 
նպաստներն ըստ նահանգապետի N-62-20 գործադիր հրամանի ՝քանի դեռ այդ 
հրամանն ուժի մեջ է: 
 Այս քաղաքականության ներքո վերապատրաստեք ցանկացած անկախ կապալառուի, 
ժամանակավոր կամ պայմանագրային աշխատողի եւ համոզվեք, որ նրանք ունեն 
անհրաժեշտ PPE: 
Անհատական հսկողության միջոցառումներ եւ 
սքրինինգ 
 Աշխատողների եւ հանրության ախտանիշների զննում եւ (կամ) ջերմաստիճանի 
ստուգում: 
 Խրախուսեք աշխատողներին եւ հասարակության հիվանդ կամ COVID-19-ի 
ախտանիշներ ունեցող անդամներին մնալ տանը: 
 Խրախուսեք ձեռքերի հաճախ լվացումը եւ ձեռքերի ախտահանող միջոցի կիրառումը: 
 Մեկանգամյա օգտագործման ձեռնոցների տրամադրումը դիտարկեք որպես ձեռքերի 
հաճախակի լվացման լրացում, այնպիսի գործերի համար, ինչպիսիք են սովորաբար 
հպման ենթակա իրերի հետ գործ ունենալը կամ ախտանիշների սքրինինգի 
իրականացումը: Աշխատողները պետք է ձեռնոց կրեն, երբ օգտվում են 
առարկաներից, որոնք աղտոտված են կենսահեղուկով։ 
 Հիշեցրեք հյուրերին բերել դեմքը ծածկող միջոց: Դեմքը ծածկող միջոցներով 
ապահովեք դիմակ չունեցող անձանց: 
 Բարձր տեսանելիության վայրերում տեղադրեք նշաններ` հիշեցնելու հանրությանը 
օգտագործել դեմքը ծածկող միջոցներ, պահպանել ֆիզիկական հեռավորություն, 
չդիպչել իրենց դեմքին, լվանալ ձեռքերն օճառով առնվազն 20 վայրկյան տեւողությամբ, 
ինչպես նաեւ օգտագործել ձեռքի ախտահանիչ: Տեղադրեք այս տեղեկատվությունը 
նաեւ վեբ կայքերում եւ գովազդային նյութերում: 
 
 
 
 
 
 
 
 
----------------Page (1) Break----------------
Մաքրման եւ ախտահանման պրոոտկոլներ 
 Մանրակրկիտ կերպով մաքրեք խիստ բանուկ տարածքները:  
 Հաճախ ախտահանեք սովորաբար հպման ենթակա մակերեւույթները: 
 Նախքան յուրաքանչյուր օգտագործումը՝ մաքրեք եւ ախտահանեք համօգտագործվող 
սարքավորումները: 
 Մաքրեք շոշափելի մակերեսները հերթափոխից հերթափոխ կամ օգտագործողից 
օգտագործող, որը որ ավելի հաճախ է տեղի ունենում: 
 Տերմինալների, գրասեղանների եւ վաճառասեղանների մոտ տեղադրեք ձեռքի 
ախտահանիչներ եւ մաքրող անձեռոցիկներ: Հաճախորդներին անմիջապես օգնող 
անձնակազմին տրամադրեք ձեռքի անհատական ախտահանիչներ: 
 Ապահովեք, որպեսզի սանիտարական օբյեկտները մշտապես աշխատեն եւ 
համալրվեն:  
 Ձեռքերի մաքրող միջոցները եւ այլ սանիտարական պարագաները հեշտորեն 
հասանելի դարձրեք աշխատողներին:  
 Օգտագործեք COVID-19-ի դեմ օգտագործման համար հաստատված արտադրանքը՝ 
ըստ Բնապահպանական գործակալության (EPA) կողմից հաստատված ցանկի, եւ 
աշխատողներին վերապատրաստեք քիմիական վտանգների, արտադրանքի 
ցուցումների, օդափոխման պահանջների եւ Cal/OSHA պահանջների մասով: Հետեւեք 
CDPH-ի՝ ասթմայի դեպքում ավելի անվտանգ մաքրման մեթոդներին: 
 Համոզվեք, որ ջրային բոլոր համակարգերը անվտանգ է օգտագործել հաստատության 
երկարատեւ ժամանակով փակ լինելուց հետո՝ նվազեցնելու Լեգեոներների 
հիվանդության հետ կապված ռիսկը։ 
 Աշխատողներին ժամանակ տրամադրել իրենց հերթափոխի ընթացքում մաքրման 
պրոցեդուրաներ իրականացնելու նպատակով։ 
 Հաճախորդների եւ աշխատակիցների կողմից օգտագործման համար տրամադրեք 
ձեռքերի ախտահանիչ միջոցներ ընդունարաններում, լոբբիներում, խաղասեղանների, 
ռեստորանների մուտքերի մոտ, հանդիպումների եւ ժողովների տարածքներում, 
վերելակի նախասրահներում, աշխատողների հանգստասենյակներում, 
աշխատողների ժամացույցի տեղադրման վայրերում, վանդակներում, 
ցուցասրահներում, լոբբիներում եւ սպասարկման տարածքներում: 
 Փոփոխեք խաղասեղանի կամ սարքի աշխատանքային ժամերը՝ կանոնավոր 
մանրակրկիտ մաքրման համար բավարար ժամանակ տրամադրելու նպատակով: 
 Հնարավորության դեպքում՝ տեղադրեք հեռավար օգտագործման սարքեր, ինչպիսիք 
են թափոնների առանց հպման աղբարկղերը եւ ձեռքի օճառի դիսպենսերները, ինչպես 
նաեւ համապատասխան ժամանակ տրամադրեք՝ ձեռքերը լվանալու համար: 
 Խրախուսեք հաճախորդների կողմից դեբետային կամ վարկային քարտերի 
օգտագործումը: 
 Ստուգեք առաքումները եւ ապրանքներ ստանալիս ձեռնարկեք ախտահանման բոլոր 
անհրաժեշտ եւ հնարավոր միջոցառումները: 
 Հատակը մաքրելու համար օգտագործեք HEPA ֆիլտր կամ այլ մեթոդներ, որոնք օդում 
պաթոգեններ չեն ցրում: 
 Տեղադրեք արդիականացումներ՝ օդազտումը եւ օդափոխումը բարելավելու համար: 
 
 
----------------Page (2) Break----------------
Ֆիզիկական հեռավորության ուղեցույցներ 
 Իրականացրեք միջոցառումներ աշխատողների եւ հաճախորդների միջեւ առնվազն 
վեց ոտնաչափ հեռավորություն ապահովելու նպատակով՝ կիրառելով այնպիսի 
միջոցառումներ, ինպիսիք են ֆիզիկական միջնապատերը կամ տեսողական 
ցուցանակները (օր.՝ հատակի գծանշումներ, գունավոր ժապավեն, կավիճ կամ 
նշաններ, որոնք ցույց կտան, թե որտեղ պետք է հյուրերը կանգնեն): 
 Որտեղ ֆիզիկական հեռավորություն հնարավոր չէ պահպանել, օգտագործեք 
օրգանական ապակի կամ այլ խոչընդոտներ: 
 Բոլոր հնարավոր վայրերում եւ յուրաքանչյուր հնարավորության դեպքում տեղադրեք 
համապատասխան ազդանշաններ՝ հաճախորդներին հիշեցնելու ֆիզիկական 
հեռավորության, դեմքը ծածկող միջոցների պատշաճ օգտագործման եւ ձեռքերի 
հիգիենայի վերաբերյալ: 
 Նվազեցրեք հանդիպումների սենյակների հնարավորությունները՝ ֆիզիկական 
հեռավորություն ապահովելու նպատակով: 
 Փակեք հանգստի սենյակները, օգտագործեք պատնեշներ կամ մեծացրեք աթոռների 
միջեւ հեռավորությունը՝ ընդմիջման ընթացքում կուտակումներից խուսափելու 
նպատակով: Հնարավորության դեպքում՝ ստեղծեք բացօթյա ընդմիջման տարածքներ՝ 
ստվերային ծածկույթներով եւ նստատեղերով: 
 Վերակազմաձեւեք գրասենյակային տարածքները, հանդիպումների սենյակները, եւ 
այլն՝ աշխատողների միջեւ առնվազն վեց ոտնաչափ ֆիզիկական հեռավորություն 
պահպանելու նպատակով: 
 Կիրառեք փակ տարածքներում աշխատողների քանակի լրացուցիչ 
սահմանափակումներ՝ ապահովելու նվազագույնը վեց ոտնաչափ հեռավորություն: 
 Աշխատավարձի եւ օրվա ժամանակային կարգավորումներին համապատասխան՝ 
ապահովեք ընդմիջումներ՝ ֆիզիկական հեռավորության պոտոկոլները պահպանելու 
նպատակով։  
 Փակեք ինքնասպասարկվող սուրճի, ջրի եւ խորտիկների տարածքները, եթե հյուրերն 
ու աշխատողներն ի վիճակի չեն դրանք բաշխել առանց ֆիզիկական հպման: 
 Տրամադրեք մեկ հստակ նշանակված մուտք եւ առանձին ելք՝ օգնելու հնարավորինս 
պահպանել ֆիզիկական հեռավորություն: 
  
----------------Page (3) Break----------------
Լրացուցիչ հրահանգներ՝ բացօթյա 
գործողությունների համար  
 Ապահովեք համարժեք լուսավորություն՝ մշտապես ապահովելու աշխատողների 
անվտանգությունը եւ վերահսկողության բավարար ծածկույթը: 
 Ձեռնարկեք միջոցներ աշխատողների անվտանգությունն ապահովելու համար՝ 
ներառյալ պատնեշների տեղադրումը, որոնք թույլ չեն տալիս տրանսպորտային 
միջոցներին մուտք գործել բացօթյա խաղային տարածք: 
 Աշխատանքներն իրականացրեք հովանոցի կամ արեւային՝ առնվազն մեկ կողմից 
փակ ծածկի տակ՝ թույլատրելու համար օդի բավարար շարժ: 
 Համոզվեք, որ խաղային տարածքի պարագիծըն ստեղծելու համար օգտագործվող 
ցանկացած խոչընդոտ կամ այլ ամուր կառուցվածք չպետք է լինի երեք ոտնաչափից 
ավել՝ բացառությամբ ցանցավոր ցանկապատի կամ այլ նյութերի, որոնք պահպանում 
են օդի բավարար հոսքը: 
 Ներսում կատարվող աշխատանքը, հարմարությունները եւ խաղային 
գործողությունները տեղափոխեք դուրս՝ ըստ առավելագույն հնարավորության: 
Անվտանգության նկատառումներով պահպանեք այնպիսի միջոցառումների 
իրականացումը, ինչպիսիք են ներսում գտնվող գանձապահի վանդակատիպ խցիկը, 
սակայն միջնապատերի տեղադրմամբ, ներսում միեւնույն ժամանակ խաղացողների 
թվի սահմանափակումը, ֆիզիկական հեռավորության պահպանումը եւ դեմքը ծածկող 
միջոցների օգտագործումը: Փակ տարածքներում գործողություններ իրականացնող 
հաճախորդներին հիշեցրեք վերադառնալ բացօթյա տարածք՝ այդ գործողություններն 
ավարտելուն պես: 
 Տեղադրեք ձեռքերի ախտահանման ինքնահեն դիսպենսերներ բոլոր խիստ բանուկ եւ 
այլ մարդաշատ վայրերում, որտեղ տեղի կունենան կուտակումներ, ինչպես նաեւ 
չիպերի, քարտերի, գումարի, տոմսերի եւ այլնի փոխանցում: 
 Երբ հասարակության անդամները եւ աշխատողները իրերը (ինչպես, օրինակ՝ 
քարտերը եւ չիպերը) երկարատեւ հետ եւ առաջ են փոխանցում, ապահովեք պատշաճ 
ձեռքերի ախտահանիչի հաճախակի օգտագործումը եւ հիշեցրեք այցելուներին 
(նշաններով եւ/կամ բանավոր) չդիպչել իրենց աչքերին, քթին եւ բերանին: Ի նկատի 
ունեցեք յուրաքանչյուր սեղանի մոտ տրամադրել ձեռնոցներ՝ հասարակության 
անդամների կողմից օգտագործման համար: Յուրաքանչյուր տարածքում ստեղծեք 
ձեռնոցների եւ այլ նյութերի համար հատկացված անկյուն: 
 Դիլերի պտտումների միջեւ ժամանակ հատկացրեք ձեռքերի մանրակրկիտ լվացման 
համար: 
 Թղթախաղերի համար, երբ խաղացողները դիպչում են խաղաթղթերին, առնվազն 
յուրաքանչյուր 4 ժամը մեկ դադարեք դրանք օգտագործել, մաքրեք դրանք կամ պահեք 
պտույտից դուրս՝ առնվազն 7 օր: Թղթախաղերի համար, երբ խաղացողները չեն 
դիպչում խաղաթղթերին, ոչ ավել, քան 12 ժամ անց դադարեք դրանք օգտագործել, 
ախտահանեք, կամ առնվազն 7 օրով դրանք հանեք շրջանառությունից: Դիլերները, 
խաղացողները եւ TPPPS-ները, ըստ հասանելիության, նախքան խաղի սկիզբը եւ 
անմիջապես սեղանի պտույտից հետո խաղասեղանի մոտ պետք է օգտագործեն 
ձեռքերի ախտահանիչ: 
 Դիլերի յուրաքանչյուր պտույտի հետ փոխարինեք չիպերը մաքուր չիպերով եւ լվացեք 
ու ախտահանեք օգտագործված չիպերը: 
 Կազմաձեւեք սեղանները, աթոռները, մեքենաները, խաղասեղանները եւ այլն, օր.՝ 
հյուրերի բացօթյա տարածքներն այնպես, որպեսզի հաճախորդների եւ 
աշխատողների համար պահպանվի առնվազն վեց ոտնաչափ ֆիզիկական 
հեռավորություն: 
----------------Page (4) Break----------------
 Նվազեցրեք խաղասեղաններն զբաղեցնողների քանակը, որպեսզի հյուրերը 
ավելացնեն ֆիզիկական հեռավորությունը: Մի՛ թույլատրեք մտնել չխաղացող 
դիտորդներին: 
 Մի՛ տրամադրեք ճաշի ծառայություններ խաղասեղանների շուրջ: Միայն վաճառեք 
ալկոհոլ, եթե այն գնվել է ճաշի հետ միասին՝ ռեստորանների ուղեցույցներին 
համապատասխան: Վերցրեք եւ մատուցեք ոչ ալկոհոլային խմիչքների պատվերներ 
հաճախորդների խաղասեղանների շուրջ: Տարբեր տնային տնտեսություններից եկած 
հյուրերին խմիչքներ մատուցելիս տրամադրեք մեկանգամյա օգտագործման 
խմիչքներ՝ մեկանգամյա օգտագործման, կափարիչներով փակված տարաների մեջ: 
 Փակեք խաղադրույքների պատուհանները՝ թույլատրելով առնվազն վեց ոտնաչափ 
հեռավորություն: Դիտարկեք այլընտրանքային վայրերում լրացուցիչ մուտքեր բացելու 
տարբերակը՝ ֆիզիկական հեռավորությունը մեծացնելու եւ սանիտարական կայաններ 
տրամադրելու համար: 
 Կազմաձեւեք հաստատություններում արբանյակային խաղադրույքների նստատեղերը 
եւ փակ հատվածները: Օգտագործեք ֆիզիկական պատնեշներ, որտեղ անհրաժեշտ է: 
 Տրամադրեք ռեսուրսներ՝ խթանելու հասարակության անդամների անձնական 
հիգիենան՝ ներառյալ անձեռոցիկները, առանց հպման աղբի տարաները, ձեռքի 
օճառը, ձեռքերը լվանալու համար անհրաժեշտ վայրերը, ալկոհոլային հիմքով (ոչ 
մեթանոլային) ձեռքի մաքրող միջոցները, ախտահանող միջոցները եւ մեկանգամյա 
սրբիչները:   
 
----------------Page (5) Break----------------
