---
PDFFormatVersion: 1.6
IsAcroFormPresent: false
IsXFAPresent: false
Title: Life Sciences
Author: Kaina Pereira
Producer: AbleDocs Inc.
CreationDate: D:20200717195206-04'00'
ModDate: D:20200806101818-07'00'
date_created: Fri Jul 17 2020 19:52:00 GMT-0700
date_modified: Fri Jul 17 2020 19:52:00 GMT-0700
---
GABAY NG 
INDUSTRIYA 
PARA SA 
COVID-19: 
Life Sciences 
Hulyo 29, 2020 
covid19.ca.gov 
----------------Page (0) Break----------------
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado at 
Direktor ng Departamento ng Pampublikong Kalusugan ng California ng utos na nag-
aatas sa karamihan sa mga taga-California na manatili sa bahay upang pigilan ang 
pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (walang 
sintomas ang ilang tao) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong gulang 
o pataas at ang may dati nang malulubhang medikal na kondisyon, tulad ng sakit sa
puso o sakit sa baga o diabetes, ay may mas malaking pagkakataong ma-ospital at
magkaroon ng malulubhang komplikasyon. Pinakamalaki ang posibilidad ng paghawa
kapag ang mga tao ay may malapitang pakikipag-ugnayan o nasa lugar na hindi
maayos ang bentilasyon na may kasamang nahawaan na tao, kahit na walang
anumang sintomas o hindi pa nagkakaroon ng mga sintomas ang taong iyon.
Sa ngayon, walang tumpak na impormasyon tungkol sa bilang at mga rate ng COVID-
19 ayon sa industriya o mga grupo ng trabaho, kabilang ang mga napakahalagang 
manggagawa sa imprastraktura. Nagkaroon ng maraming paglaganap sa iba't ibang 
lugar ng trabaho, na nagpapahiwatig na nasa panganib na makakuha o 
makapagpasa ng COVID-19 ang mga manggagawa. Kasama sa mga halimbawa ng 
mga lugar ng trabaho na ito ang mga ospital, pasilidad ng pangmatagalang 
pangangalaga, kulungan, produksyon ng pagkain, warehouse, planta sa pagproseso 
ng karne, at grocery store. 
Habang nagbabago ang mga utos na manatili sa bahay, napakahalagang gawin ang 
lahat ng posibleng hakbang upang matiyak ang kaligtasan ng mga manggagawa at 
publiko. 
Ang mga pangunahing kasanayan sa pag-iwas ay kinabibilangan ng: 
✓pisikal na pagdistansiya hanggang sa pinakamalayong posible,
✓paggamit ng mga takip sa mukha ng mga manggagawa (kung saan
hindi kinakailangan ang proteksyon sa paghinga) at mga
customer/kliyente,
✓madalas na paghuhugas ng kamay at regular na paglilinis at pagdidis-impekta,
✓pagsasanay ng mga manggagawa sa mga nabanggit at iba pang bahagi
ng plano sa pag-iwas sa COVID-19.
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan sa 
mga awtoridad sa kalusugan ng publiko upang mahinto ang pagkalat ng virus. 
----------------Page (1) Break----------------
LAYUNIN 
Ang dokumentong ito ay nagbibigay ng gabay para sa industriya ng life sciences 
upang masuportahan ang pagkakaroon ng ligtas at malinis na kapaligiran para sa 
mga manggagawa. Hindi ginawa ang gabay upang bawiin o ipawalang-bisa ang 
anumang karapatan ng manggagawa, ito man ay pambatas, pangkontrol, o bunga 
ng collective bargaining, at hindi ito kumpleto, dahil hindi ito naglalaman ng mga 
pangkalusugang kautusan mula sa county, at hindi rin ito pamalit sa anumang 
kasalukuyang pangkontrol na kinakailangan na nauugnay sa kaligtasan at kalusugan 
katulad ng sa Cal/OSHA. 1Manatiling nakasubaybay sa mga pagbabago sa gabay 
sa pampublikong kalusugan at mga pang-estado/lokal na kautusan, habang 
nagpapatuloy ang sitwasyon ng COVID-19. Ang Cal/OSHA ay may mga partikular na 
kinakailangan para sa mga pasilidad na nangangasiwa ng mga pathogen (title 8 
section 5199) at karagdagang gabay sa kaligtasan at kalusugan sa kanilang 
webpage na Cal/OSHA Pag-iwas sa Pagkakaroon ng COVID-19. May karagdagang 
impormasyon ang CDC sa kanilang gabay para sa mga laboratoryo at para sa mga 
negosyo at employer. 
Kinakailangang Paggamit ng mga Takip sa Mukha 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad.  
Dapat magsuot ng mga takip sa mukha ang mga nasa California kapag 
nagtatrabaho sila, sa lugar ng trabaho man o sa labas ng site, kapag: 
•Personal na nakikipag-ugnayan sa sinumang miyembro ng publiko;
•Nagtatrabaho sa anumang espasyong binisita ng mga miyembro ng publiko,
mayroon mang sinumang mula sa publiko na naroroon sa oras na iyon o wala;
•Nagtatrabaho sa anumang espasyo kung saan naghahanda o nagbabalot ng
pagkain para ibenta o ipamahagi sa iba;
•Nagtatrabaho o naglalakad sa mga common area, tulad ng mga pasilyo,
hagdanan, elevator, at paradahan;
•Nasa anumang silid o kulob na lugar kung saan mayroong iba pang tao
(maliban sa mga miyembro ng sariling sambahayan o tirahan) kapag hindi
maaaring pisikal na makalayo;
•Nagmamaneho o nagpapatakbo ng anumang pampublikong transportasyon o
paratransit na sasakyan, taxi, o sasakyan para sa pribadong serbisyo ng kotse o
ride-sharing kapag may mga pasahero. Kapag walang pasahero, mariing
inirerekomenda ang mga takip sa mukha.
----------------Page (2) Break----------------
Makikita sa gabay ang kumpletong mga detalye, kasama ang lahat ng kinakailangan 
at pagbubukod sa mga patakarang ito. Mariing hinihikayat ang mga takip sa mukha 
sa iba pang pagkakataon, at maaaring magpatupad ang mga employer ng mga 
karagdagang kinakailangan sa takip sa mukha sa pagtupad ng kanilang obligasyong 
magbigay ng ligtas at malusog na lugar ng trabaho. Nararapat na mabigyan ng mga 
employer ang mga manggagawa ng mga takip sa mukha o ibalik sa mga 
manggagawa ang gastos para sa makatuwirang bayad sa pagkuha ng mga ito.  
Ang mga employer ay dapat bumuo ng patakaran sa akomodasyon para sa 
sinumang manggagawa na nakakatugon sa isa sa mga pagbubukod sa pagsusuot ng 
takip sa mukha. Kung ang isang manggagawa na dapat ay kinakailangang magsuot 
ng takip sa mukha dahil sa madalas na pakikipag-ugnayan sa iba ay hindi maaaring 
magsuot ng takip sa mukha dahil sa kondisyong medikal, dapat siyang bigyan ng hindi 
mahirap gamiting kahalili, tulad ng face shield na may drape na nakalaylay sa ilalim, 
kung posible, at kung maaari itong gawin sa kabila ng kondisyong medikal. 
Dapat alam ng mga negosyong bukas sa publiko ang mga pagbubukod sa pagsusuot 
ng mga takip sa mukha na nasa Gabay sa Takip sa Mukha ng CDPH at hindi sila 
maaaring magbukod ng sinumang miyembro ng publiko para sa hindi pagsusuot ng 
takip sa mukha kung sumusunod siya sa gabay. Kakailanganin bumuo ang mga 
negosyo ng mga patakaran para sa pangangasiwa ng mga pagbubukod na ito sa 
pagitan ng mga customer, kliyente, bisita, at manggagawa. 
Mga Lugar ng Trabaho na Nangangasiwa ng mga 
Nakakahawang Pathogen 
Ang mga pasilidad ng pananaliksik, laboratoryo, at iba pang lokasyong 
nangangasiwa ng mga materyal na maaaring naglalaman ng mga pathogen 
at na may mga pagpapatakbong maaaring magpakalat ng mga pathogen 
sa hangin ay dapat magtatag, magpatupad, at magpanatili ng mabisang 
nakasulat na Plano sa Biosafety, na pinangangasiwaan ng opisyal sa biolohikal 
na kaligtasan ng pasilidad. Dapat kasama sa Plano sa Biosafety ang 
sumusunod: 
•Listahan ng mga klasipikasyon ng trabaho na malalantad sa mga
nakakahawang pathogen.
•Listahan ng mga nakakahawang pathogen na alam o makatuwirang
inaasahang naroroon sa mga materyales sa laboratoryo at mga
naaangkop na hakbang sa biosafety.
•Mga pamamaraan upang matiyak na ang lahat ng papasok na
materyales na naglalaman ng mga pathogen ay itinuturing na
virulent, hanggang sa mapatunayang deactivated o attenuated.
•Isang pagtatasa sa panganib, na isasagawa ng opisyal sa biolohikal
----------------Page (3) Break----------------
                                                                    
na kaligtasan, alinsunod sa Mga patnubay sa Biosafety sa mga 
Microbiological at Biomedical na Laboratoryo ng CDC. 
• Mga posibleng kontrol sa engineering kabilang ang mga kagamitan 
at pamamaraan sa pag-contain. 
• Kinakailangang mga kontrol sa ligtas na kasanayan sa trabaho at 
mga ipinagbabawal na hindi ligtas na kasanayan sa trabaho 
alinsunod sa pagtatasa ng panganib at mga patnubay ng CDC. 
• Kinakailangang personal protective equipment (PPE), kabilang ang 
kagamitan sa proteksyon sa paghinga. 
• Mabisang pamamaraan sa pag-decontaminate at pag-disinfect 
para sa mga ibabaw, kagamitan, at kasangkapan sa laboratoryo. 
• Mga pamamaraan sa pagsasabi tungkol sa mga panganib sa mga 
manggagawa at pagbibigay ng kinakailangang pagsasanay sa 
manggagawa. 
• Mga pamamaraang pang-emergency para sa mga hindi 
kontroladong paglabas sa pasilidad at hindi na-treat na 
paglabas sa pasilidad. 
• Pagbibigay ng mga naaangkop na bakuna sa mga manggagawa. 
• Mga pamamaraan upang mag-imbestiga at magbigay ng medikal 
na follow up sa mga manggagawang nalantad sa mga pathogen sa 
laboratoryo. 
• Mga pamamaraan upang taunang masuri ang mga pasilidad at 
taunang masuri ang mga pamamaraan sa biosafety ng pasilidad. 
• Mga pamamaraan upang maitala at maiwasto ang mga 
kakulangang nakita sa mga pagsusuri at pagtutuos. 
 
Planong Partikular na Lugar ng Trabaho 
• Magtatag ng plano sa pag-iwas sa COVID-19 na nakasulat at partikular 
sa lugar ng trabaho sa bawat lokasyon, magsagawa ng 
komprehensibong pagtatasa ng panganib sa lahat ng lugar ng trabaho 
at gawain sa trabaho, at magtalaga ng tao sa bawat establisamiyento 
upang maipatupad ang plano. 
• Isama ang Gabay sa Takip sa Mukha ng CDPH sa Planong Partikular sa 
Lugar ng Trabaho at maglagay ng patakaran para sa pangangasiwa 
ng mga pagbubukod. 
• Alamin ang impormasyon sa pakikipag-ugnayan para sa lokal na 
----------------Page (4) Break----------------
                                                                    
kagawaran ng kalusugan kung saan matatagpuan ang 
pagpapatakbo para sa pagbibigay ng impormasyon tungkol sa mga 
paglaganap ng COVID-19 sa mga manggagawa o customer. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa 
mga manggagawa at kanilang mga kinatawan. 
• Regular na suriin ang establisamiyento para sa pagsunod sa plano at 
idokumento at iwasto ang mga matutukoy na pagkukulang. 
• Siyasatin ang anumang kaso ng COVID-19 at alamin kung may 
anumang salik na may kaugnayan sa trabaho na maaaring 
nakatulong sa pagkakaroon ng sakit. I-update ang plano kung 
kinakailangan upang makaiwas sa higit pang kaso. 
• Ipatupad ang mga kinakailangang proseso at protokol kapag 
may paglaganap sa isang lugar ng trabaho, alinsunod sa Mga 
patnubay ng CDPH. 
• Tukuyin ang mga malapitan na pakikipag-ugnayan (nasa loob ng 
anim na talampakan sa loob ng 15 minuto o mas matagal pa) ng 
isang nahawaang manggagawa at gumawa ng mga hakbang 
upang ibukod ang (mga) manggagawang nagpositibo sa 
COVID-19 at mga malapitan na nakaugnayan. 
• Sumunod sa mga patnubay sa ibaba. Kapag hindi ito nagawa, 
maaaring may mga magkasakit sa lugar ng trabaho na maaaring 
maging sanhi ng pansamantalang pagsasara o pagiging limitado ng 
pagpapatakbo. 
 
Mga Paksa para sa Pagsasanay sa Manggagawa 
• Kung naaangkop, pagsasanay sa plano sa biosafety ng pasilidad at lahat 
ng kontrol na ginagamit upang maiwasan ang pagkalat ng mga aerosol 
transmitted disease habang nangangasiwa ng mga pathogen. 
• Impormasyon tungkol sa COVID-19, kung paano pigilan ang pagkalat nito, 
at kung aling mga dati nang kondisyon sa kalusugan ang posibleng 
dahilan upang mas madaling mahawa ng virus ang mga indibidwal. 
• Pag-screen  sa  sarili  sa  bahay,  kasama  ang  pagsusuri  ng  temperatura 
at/o sintomas gamit ang Mga patnubay ng CDC. 
• Ang kahalagahan ng hindi pagpasok sa trabaho: 
o Kung may mga sintomas ng COVID-19 ang isang 
----------------Page (5) Break----------------
                                                                    
manggagawa gaya ng inilarawan ng CDC, tulad ng lagnat o 
panginginig, pag-ubo, pagiging hirap sa paghinga, 
pagkapagod, pananakit ng kalamnan o katawan, pananakit 
ng ulo, bagong pagkawala ng panlasa o pang-amoy, 
namamagang lalamunan, baradong ilong o tumutulong sipon, 
pagduruwal, pagsusuka, o pagtatae, O 
o Kung na-diagnose na may COVID-19 ang isang manggagawa 
at hindi pa siya pinapalabas sa isolation, O  
o Kung, sa loob ng nakalipas na 14 na araw, nakisalamuha ang 
isang manggagawa sa isang taong na-diagnose na may 
COVID-19 at itinuturing siyang potensyal na makakahawa (ibig 
sabihin, nasa isolation pa rin). 
• Bumalik sa trabaho pagkatapos makatanggap ang manggagawa 
ng diagnosis na may COVID-19 kung 10 araw na ang lumipas mula 
noong unang lumabas ang mga sintomas, maayos na ang kanilang 
mga sintomas, at hindi nilagnat ang manggagawa sa loob ng 
nakalipas na 72 oras (nang hindi gumagamit ng mga gamot para sa 
lagnat).  Makakabalik lang sa trabaho ang isang manggagawang 
na-diagnose na may COVID-19 na walang sintomas kung 10 araw na 
ang lumipas mula noong petsa ng unang nagpositibong pagsusuri sa 
COVID-19.  
• Humingi ng medikal na atensyon kung lumubha ang kanyang mga 
sintomas, kasama na ang tuluy-tuloy na pananakit o presyon sa dibdib, 
pagkalito, o pagiging asul ng labi o mukha. May mga update at 
karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 
segundo (o paggamit ng hand sanitizer na may hindi bababa sa 60% 
ethanol (mas mainam) o 70% isopropanol (kung hindi magagamit ng 
mga batang walang patnubay ang produkto) kapag hindi 
makakapaghugas ng kamay ang mga manggagawa, alinsunod sa 
Mga patnubay ng CDC). 
• Ang kahalagahan ng pisikal na pagdistansiya, sa oras ng trabaho at sa 
labas ng oras ng trabaho (tingnan ang seksyon ng Pisikal na 
Pagdistansiya sa ibaba). 
• Wastong paggamit ng mga takip sa mukha, kabilang ang: 
o Hindi pinoprotektahan ng mga takip sa mukha ang may suot 
at hindi personal protective equipment (PPE) ang mga ito. 
o Makakatulong ang mga takip sa mukha na protektahan ang mga 
----------------Page (6) Break----------------
                                                                    
taong malapit sa may suot, ngunit hindi pinapalitan nito ang 
pangangailangan para sa pisikal na pagdistansiya at madalas na 
paghuhugas ng kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng 
mga takip sa mukha. 
o Iwasang humawak sa mga mata, ilong, at bibig. 
o Hindi dapat ipahiram sa iba ang mga takip sa mukha at dapat 
labhan o itapon ang mga ito pagkatapos ng bawat shift. 
• Impormasyong nasa Patnubay ng CDPH para sa Paggamit ng mga Takip 
sa Mukha, na ipinag-uutos ang mga sitwasyon kung saan dapat 
magsuot ng mga takip sa mukha at ang mga pagbubukod, pati na rin 
ang anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip sa 
mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Tiyaking maayos na sinanay sa mga patakaran sa pag-iwas sa COVID-19 
at may kinakailangang supply at PPE ang sinumang hiwalay na 
kontratista at pansamantala o nakakontratang manggagawa sa 
pasilidad. Maagang pag-usapan ang mga responsibilidad na ito 
kasama ng mga organisasyong nagbibigay ng mga pansamantala at/o 
nakakontratang manggagawa. 
• Impormasyon tungkol sa mga benepisyo sa bayad na pagliban sa 
trabaho na maaaring kwalipikadong matanggap ng manggagawa 
para gawing mas magaan sa bulsa ang pananatili sa bahay. Tingnan 
ang karagdagang impormasyon tungkol sa mga programa ng 
pamahalaan na sumusuporta sa pagliban kapag may sakit at 
kabayaran ng manggagawa para sa COVID-19, kasama na ang mga 
karapatan ng mga manggagawa na lumiban kapag may sakit sa ilalim 
ng Batas sa Tugon sa Coronavirus ng  Pamilya Muna at mga karapatan 
ng mga manggagawa sa mga benepisyo ng kabayaran ng mga 
manggagawa at pagpapalagay ng kaugnayan sa trabaho ng COVID-
19 alinsunod sa  Ehekutibong Kautusan ng Gobernador N-62-20 habang 
may bisa ang Order na iyon. 
 
 
----------------Page (7) Break----------------
                                                                    
Mga Indibidwal na Hakbang sa Pagkontrol at 
Pag-screen 
• I-screen ang temperatura at/o sintomas ng lahat ng manggagawa sa 
simula ng kanilang shift at sinumang vendor, kontratista, bisita o iba 
pang manggagawang pumapasok sa establisamiyento. Tiyaking 
iniiwasan ng screener ng temperatura/sintomas ang malapit na 
pakikisalamuha sa mga manggagawa hangga't maaari.  
• Kung nangangailangan ng screening sa sarili sa bahay, na isang 
naaangkop na alternatibo sa pagbibigay nito sa establisamiyento, 
tiyaking nagsagawa ng screening bago umalis sa bahay ang 
manggagawa para sa kanilang shift at sumusunod ito sa mga 
patnubay ng CDC, tulad ng inilalarawan sa seksyong Mga Paksa para 
sa Pagsasanay sa Manggagawa sa itaas. 
• Hikayatin ang mga manggagawang may sakit o nagpapakita ng 
mga sintomas ng COVID-19 na manatili sa bahay. 
• Dapat ibigay ng mga employer sa mga manggagawa ang lahat ng 
kinakailangang kagamitan sa proteksyon, kabilang ang proteksyon sa 
mata at guwantes kung kinakailangan. Dapat pag-isipan ng mga 
employer kung saan maaaring kapaki-pakinabang ang paggamit ng 
disposable glove upang suportahan ang madalas na paghuhugas ng 
kamay o paggamit ng hand sanitizer; kabilang sa mga halimbawa ang 
mga manggagawang nagi-screen ng iba para sa mga sintomas o 
nangangasiwa ng mga bagay na madalas hawakan. 
• Para sa mga pasilidad na iyon sa mga laboratoryo, pananaliksik, o 
klinikal na setting, suriin ang mga kasalukuyang kagawian sa 
personal protective equipment at tukuyin ang mga karagdagang 
hakbang o kinakailangang pagsasaayos upang maiwasang 
malantad sa COVID-19. 
Mga Protokol sa Paglilinis at Pagdis-impekta 
• Magsagawa ng masusing paglilinis sa matataong lugar tulad ng mga 
lunch area, changing area, at mga pasukan at labasan kabilang 
ang mga hagdanan, hawakan, at kontrol sa mga elevator. Madalas 
na idis-impekta ang mga madalas gamiting ibabaw, kabilang ang 
mga kagamitan sa laboratoryo, kasangkapan, supply sa opisina, 
doorknob, palikuran, at pasilidad sa paghuhugas ng kamay. 
• Linisin ang mga hinahawakang ibabaw sa pagitan ng mga shift o sa 
pagitan ng mga gumagamit, alinman ang mas madalas, kabilang 
ang, ngunit hindi limitado sa, mga pinagtatrabahuang ibabaw, 
----------------Page (8) Break----------------
                                                                    
makinarya, kasangkapan, hawakan at latch, at kontrol sa stationary at 
mobile na kagamitan. 
• Iwasan ang pagbabahaginan ng mga telepono, mesa, kagamitan sa 
opisina, o iba pang item sa tuwing maaari. Huwag kailanman 
magbahaginan ng PPE. 
• Ibigay ang mga kinakailangang produktong panlinis upang malinis at 
madis-impekta ng mga manggagawa ang mga personal na lugar ng 
trabaho. Tiyaking patuloy ang pagtakbo ng mga pasilidad ng 
sanitasyon at may stock ang mga ito sa lahat ng oras at magbigay ng 
karagdagang sabon, paper na tuwalya, at hand sanitizer kung 
kinakailangan. 
• Upang mabawasan ang panganib ng pagkakaroon ng sakit na 
Legionnaires’ at iba pang sakit na nauugnay sa tubig, magsagawa ng 
mga hakbang upang matiyak na ligtas na gamitin ang lahat ng sistema 
at feature ng tubig pagkatapos ng matagal na pagsasara ng pasilidad. 
• Maglaan ng oras upang maisagawa ng mga manggagawa ang mga 
kasanayan sa paglilinis sa panahon ng kanilang shift. Dapat italaga ang 
mga tungkulin sa paglilinis sa oras ng pagtatrabaho bilang bahagi ng 
mga tungkulin sa trabaho ng manggagawa. Baguhin ang mga oras 
upang matiyak na regular na maigting na malilinis ang opisina, 
laboratoryo, at iba pang espasyo ng pasilidad. Isalit-salit ang mga break 
kung maaari upang matiyak na may pisikal na pagdistansiya at may 
pagkakataong linisin ang mga palikuran nang madalas. 
• Kapag pumipili ng kemikal na pagdisinpekta, ang mga establisimyento 
ay dapat gumamit ng aprubadong  mga produkto laban sa COVID-19 
sa Ahensiya ng Proteksyon sa Kapaligiran o Evironmental Protection 
Agency (EPA)-naaprubahan na listahan at sundin ang alituntunin sa 
produkto. Gumamit ng tatak ng pagdisnpekta upang maging epektibo 
laban sa umuusbong na  viral pathogens, nahalong solusyon ng bleach 
sa sambahayan (5 kutsara kada galon ng tubig), o solusyon ng alkohol 
na may  70% na alkohol na nararapat sa ibabaw. Magbigay ng 
pagsasanay sa mga manggagawa na pinsala ng kemikal, direksyon ng 
tagagwa, kinakailangan sa bentilasyon, at kinakailangan ng Cal/OSHA  
para sa ligtas na paggamit. Ang mga manggagawa at boluntaryo na 
gumagamit ng paglinis at pagdisinpekta ay dapat magsuot ng gloves o 
ibang kagamitan sa pagprotekta na kinakailangan base sa alituntuninn 
ng produkto. Sundin ang pamamaraan ng libre-sa-asthma na paglilinis 
na rekomendado ng Deparatamento ng Pampublikong Kalusugan ng  
California at siguraduhin ang tamang bentilasyon. 
• Baguhin ang mga iniaalok sa anumang on-site na kainan, kabilang ang 
paggamit ng mga prepackaged na opsyon sa pagkain, inumin, 
sawsawan, at kubyertos. 
----------------Page (9) Break----------------
                                                                    
• Kung posible, huwag maglinis ng mga sahig sa pamamagitan ng 
pagwawalis o iba pang pamamaraang maaaring magpakalat ng 
mga pathogen sa hangin. Gumamit ng vacuum na may HEPA filter 
hangga't maaari. 
• Isaalang-alang na magkabit ng mga portable na mabisang panlinis 
ng hangin, i-upgrade ang mga air filter ng gusali sa pinakamataas na 
pagkamabisa, at gumawa ng iba pang pagbabago upang 
maparami ang pumapasok na hanging galing sa labas at 
bentilasyon sa mga lugar ng trabaho at break area. 
• Para  sa  mga  pasilidad  na  iyon  sa  mga  laboratoryo,  pananaliksik,  o 
klinikal na setting, suriin ang mga kasalukuyang protokol sa paglilinis at 
pagdis-impekta   at   tukuyin   ang   mga   karagdagang   hakbang   o 
kinakailangang    pagsasaayos    upang    maiwasang    malantad    sa 
COVID-19. 
 
Mga Patnubay sa Pisikal na Pagdistansiya 
• Magpatupad ng mga hakbang upang matiyak ang pisikal na 
pagdistansiya na may hindi bababa sa anim na talampakan na pagitan 
sa mga manggagawa. Maaaring kasama rito ang paggamit ng mga 
pisikal na partisyon o nakikitang babala (halimbawa, mga marka sa 
sahig o palatandaan upang maipahiwatig kung saan dapat tumayo 
ang mga manggagawa). 
• Isaayos ng mga office space, cubicle, kwarto ng laboratoryo, atbp., 
upang matiyak na may hindi bababa sa anim na talampakan sa 
pagitan ng mga manggagawa sa mga workspace. Bawasan ang 
kapasidad para sa mga conference and meeting room upang 
mapanatili ang hindi bababa sa anim na talampakan na pisikal na 
distansya sa pagitan ng mga manggangawa. Magtalaga ng hiwalay na 
pasukan at labasan at magpaskil ng karatula para sa mga ito. 
• Gumamit ng mga kasanayan sa trabaho, kung maaari, na maglilimita 
sa bilang ng mga manggagawa sa opisina sa bawat pagkakataon. 
Maaaring kabilang dito ang pag-iskedyul (hal., pagsasalit-salit ng oras 
ng pagsisimula/pagtatapos ng shift), pagtatakda ng salitang araw para 
sa pag-uulat sa site, paminsan-minsang pagbalik sa workspace sa 
opisina, o patuloy na paggamit ng telework kung maaari. I-reassign ang 
mga locker o limitahan/gawing salitan ang paggamit ng locker upang 
madagdagan ang distansya sa pagitan ng mga manggagawa. 
• Isaalang-alang ang pag-alok ng mga opsyon sa mga 
manggagawa na humihiling ng mga pagbabago sa tungkulin na 
makakabawas ng kanilang pakikipag-ugnayan sa mga customer 
----------------Page (10) Break----------------
                                                                    
at iba pang mga manggagawa (hal., pamamahala ng 
imbentaryo o pamamahala ng mga pangangailangang pang-
administratibo sa pamamagitan ng telepono). 
• Ilipat ang lahat ng pagpupulong at interview sa mga platform sa 
telepono o digital na platform. Para sa mga pagpupulong na dapat 
na personal, i-adjust ang mga pagpupulong at gumamit ng mas 
maliliit na pagpupulong upang matiyak ang pagsunod sa mga 
patnubay sa pisikal na distansiya 
• Sa mga lugar na mahirap mapanatili ang pisikal na distansiya, dapat 
dalasan ang mga pag-screen sa sintomas sa mga manggagawa 
kasama ang mga pagsusuri sa temperatura, hitsura, at pananalita. 
• Itigil ang hindi kinakailangang paglalakbay at hikayatin ang mga 
distance meeting sa pamamagitan ng telepono at internet. 
• Atasan ang mga manggagawa na iwasan ang mga pakikipagkamay 
at mga katulad na pagbati na hindi sumusunod sa patnubay sa pisikal 
na distansiya. 
• Maglagay ng karagdagang limitasyon sa bilang ng mga 
manggagawa sa mga kulob na lugar, upang matiyak na may hindi 
bababa sa anim na talampakang paghihiwalay upang malimitahan 
ang pagkalat ng virus. 
• Isalit-salit ang mga break ng manggagawa, alinsunod sa mga 
regulasyon sa sahod at oras, upang mapanatili ang mga 
protokol sa pisikal na pagdistansiya. 
• Isara ang mga breakroom, gumamit ng mga hadlang, o dagdagan 
ang distansya sa pagitan ng mga mesa/upuan upang mapaghiwa-
hiwalay ang mga manggagawa at pigilan ang pagtitipon sa mga 
break. Kung maaari, gumawa ng mga break area sa labas na may 
mga silong at mauupuan na nagtitiyak sa pisikal na distansiya. 
• Gamitin ang sumusunod na herarkiya upang maiwasan ang 
pagpapasa ng COVID-19 sa mga lugar ng pananaliksik, produksyon, 
at iba pang lugar ng trabaho lalo na sa mga lugar kung saan mahirap 
panatilihin ang pisikal na distansiya: mga kontrol sa engineering, pang-
administratibong kontrol, at PPE. 
o Kasama sa mga kontrol sa engineering ang paggawa ng 
pisikal o spatial na mga hadlang sa pagitan ng mga 
manggagawa tulad ng Plexiglas o iba pang matibay at hindi 
natatagusan na partisyon. 
o Kasama sa mga pang-administratibong kontrol ang 
pagpaparami ng mga shift upang mabawasan ang bilang ng 
----------------Page (11) Break----------------
                                                                    
mga tauhan na naroroon sa bawat pagkakataon at matiyak na 
may sapat na pisikal na distansiya. 
o Kasama sa PPE ang mga face shield, ilang uri ng mask, at 
tumatagos na guwantes. Tandaang ang ilang disposable na 
kagamitan, tulad ng mga respirator, ay pangunahing nakalaan 
para sa mga manggagawa ng pangangalagang 
pangkalusugan at manggagawang nangangasiwa ng mga 
pathogen at hindi dapat gamitin kung hindi naaangkop. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1 Karagdagang mga pangangailangn ay dapat isaalang-alang para sa mahinang 
populasyon. Ang mga lugar ng pagsamba ay kailangan sumunod sa lahat ng  Cal/OSHA na 
pamatayan at kailangan nakahanda na sumunod sa gabay na ito ay pati na rin ang gabay 
mula sa Sentro ng Pagkontrol o Pag-iwas sa Sakit o Centers for Disease Control and 
Prevention (CDC) at ang Departamento ng Pampublikong Pangkalusugan ng California o 
California  Department of Public Health (CDPH). Bukod dito, ang lugar na pagsamba ay 
kailangan nakahanda na baguhin ang kanilang pamamahala sa binago na gabay 
 
 
----------------Page (12) Break----------------
