---
PDFFormatVersion: 1.7
IsAcroFormPresent: false
IsXFAPresent: false
Title: Expanded Personal Services Guidance
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20201103114638-08'00'
ModDate: D:20201103123334-08'00'
date_created: Tue Nov 03 2020 11:46:00 GMT-0800
date_modified: Tue Nov 03 2020 11:46:00 GMT-0800
---
  
 
 
 
 
 
GABAY NG 
INDUSTRIYA PARA 
SA COVID-19: 
Mga Pinalawak na 
Serbisyo sa 
Personal na 
Pangangalaga 
 
 
Oktubre 20, 2020 
 
Dinisenyo ang gabay na ito upang 
matugunan ang mga sektor at mga 
aktibidad na magbubukas sa buong 
estado. Gayunpaman, maaaring 
magpatupad ang mga lokal na opisyal ng 
kalusugan ng mas mahigpit na mga 
patakaran na iniayon sa mga lokal na 
kondisyong epidemiological, kaya dapat 
ding kumpirmahin ng mga employer ang 
mga nauugnay na lokal na patakaran sa 
pagbubukas. 
----------------Page (0) Break----------------
 
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado 
at Direktor ng Departamento ng Pampublikong Kalusugan ng California ng utos na 
nag-aatas sa karamihan sa mga taga-California na manatili sa bahay upang pigilan 
ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa hindi gaanong malala (ang 
ilang tao ay walang sintomas) hanggang sa malubhang sakit na maaaring magresulta 
sa pagkamatay. Ang ilang partikular na grupo, kabilang ang mga taong 65 taong 
gulang o pataas at ang may dati nang malulubhang medikal na kondisyon, tulad ng 
sakit sa puso o sakit sa baga o diabetes, ay may mas malaking pagkakataong ma-
ospital at magkaroon ng malulubhang komplikasyon. Pinakamalaki ang posibilidad ng 
paghawa kapag ang mga tao ay may malapitang pakikipag-ugnayan o nasa lugar 
na hindi maayos ang bentilasyon na may kasamang nahawaan na tao, kahit na 
walang anumang sintomas o hindi pa nagkakaroon ng mga sintomas ang taong iyon. 
Sa ngayon, walang tumpak na impormasyon tungkol sa bilang at mga rate ng COVID-
19 ayon sa industriya o mga grupo ng trabaho, kabilang ang mga napakahalagang 
manggagawa sa imprastraktura. Nagkaroon ng maraming paglaganap sa iba't ibang 
lugar ng trabaho, na nagpapahiwatig na nasa panganib na makakuha o 
makapagpasa ng COVID-19 ang mga manggagawa. Kasama sa mga halimbawa ng 
mga lugar ng trabaho na ito ang mga ospital, pasilidad ng pangmatagalang 
pangangalaga, kulungan, produksyon ng pagkain, mga bodega, planta sa 
pagproseso ng karne, mga restaurant, at grocery store. 
Habang nagbabago ang mga utos na manatili sa bahay, napakahalagang 
gawin ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible, 
✓ paggamit ng mga takip sa mukha ng mga manggagawa (kung saan 
hindi kinakailangan ang proteksyon sa paghinga) at mga 
customer/kliyente, 
✓ madalas na paghuhugas ng kamay at regular na paglilinis at pagdidis-impekta, 
✓ pagsasanay ng mga manggagawa sa mga nabanggit at iba pang bahagi ng plano 
sa pag-iwas sa COVID-19. 
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan sa 
mga awtoridad sa kalusugan ng publiko upang mahinto ang pagkalat ng virus.  
  
  
----------------Page (1) Break----------------
 
LAYUNIN 
Ang dokumentong ito ay nagbibigay ng patnubay para sa mga pinalawak na serbisyo 
sa personal na pangangalaga, na kinabibilangan ng personal na pangangalaga na 
nangangailangan ng paghawak sa mukha ng kliyente, hal. mga facial, electrolysis, at 
waxing. Ang gabay na ito ay naaangkop sa mga serbisyo para sa pagpapaganda, 
pangangalaga sa balat, electrology, mga serbisyo sa kuko, mga propesyonal sa body 
art, mga tattoo parlor, at mga piercing shop, at therapy na masahe (sa mga setting na 
hindi para sa pangangalagang pangkalusugan). Ang mga negosyo sa mga 
industriyang ito ay bukas sa lahat ng tier ngunit dapat sundin ang mga pagbabago sa 
gabay na ito.  
Para sa pinakabagong impormasyon tungkol sa katayuan ng tier ng county, bisitahin 
ang Blueprint para sa isang mas Ligtas na Ekonomiya. Mangyaring tandaan na ang 
mga lokal na departamento ng kalusugan ay maaaring magkaroon ng mas mahigpit 
na pamantayan at iba't ibang pagsasara. Hanapin ang lokal na impormasyon ng 
iyong county. 
Ginawa ang gabay na ito upang suportahan ang isang ligtas at malinis na kapaligiran 
para sa mga manggagawa at customer. Dapat kilalanin ng mga nagmamay-ari ng 
lisensya ng negosyo na ang mga nagrerenta o umuupa ay dapat lang ipagpatuloy 
ang mga operasyon kapag handa na sila at maipapatupad nila ang mga 
kinakailangang hakbang sa kaligtasan upang matiyak ang kaligtasan nila at ng 
kanilang mga customer. 
Hindi nakalaan ang gabay na ito na kanselahin or bawiin ang mga karapatan ng 
sinumang manggagawa, alinman sa pambatas, pangregulatoryo, o batay sa 
collective bargaining at hindi ito kumpleto, dahil hindi ito naglalaman ng mga utos ng 
county tungkol sa kalusugan, at hindi rin ito kapalit sa anumang umiiral na 
pangregulatoryo na kinakailangan na nauugnay sa kaligtasan at kalusugan tulad ng 
mga iyon ng Cal/OSHA o sa California Board of Barbering and Cosmetology.1 
Manatiling may kaalaman tungkol sa mga pagbabago sa patnubay sa pampublikong 
kalusugan at mga pang-estado/lokal na utos, habang nagpapatuloy ang COVID-19 
na sitwasyon. Ang Cal/OSHA ay may mas kumprehensibong patnubay sa Cal/OSHA 
na Mga Pangkalahatang Alituntunin sa Pagprotekta sa Mga Manggagawa mula sa 
COVID-19 na webpage. May karagdagang kinakailangan ang CDC sa kanilang 
gabay para sa mga negosyo at employer. 
 
 
 
 
 
 
----------------Page (2) Break----------------
 
Kinakailangang Paggamit ng mga Takip sa Mukha 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad. Makikita ang kumpletong 
detalye, kasama ang lahat ng kinakailangan at pagbubukod sa mga panuntunang 
ito sa gabay.  
 
Ang Gabay sa Takip sa Mukha ng CDPH ay napapailalim sa mga karagdagang pag-
update batay sa kasalukuyang pang-agham na pag-unawa sa pagkakahawa ng 
virus na sanhi ng COVID-19. Mangyaring tingnan ang website ng CDPH para sa 
anumang mga pagbabago. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
----------------Page (3) Break----------------
 
Planong Partikular sa Lugar ng Trabaho 
• Itaguyod ang isang nakasulat, partikular-sa-lugar na plano sa pag-iwas sa 
COVID-19 sa bawat lokasyon, magsagawa ng isang komprehensibong 
pagtatasa ng peligro sa lahat ng mga lugar ng trabaho at mga gawain 
sa trabaho, at magtalaga ng isang tao sa bawat pasilidad upang 
magpatupad sa plano. 
• Isama ang Gabay sa Takip sa Mukha ng CDPH sa Planong Partikular sa 
Lugar ng Trabaho at maglagay ng patakaran para sa pangangasiwa ng 
mga pagbubukod. 
• Kilalanin ang impormasyon sa pakikipag-ugnayan para sa lokal na 
kagawaran ng kalusugan kung saan matatagpuan ang pasilidad para sa 
paghahatid ng impormasyon tungkol sa mga paglaganap ng COVID-19 
sa mga manggagawa o customer. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa mga 
manggagawa at kanilang mga kinatawan. 
• Regular na suriin ang lugar ng trabaho para sa pagsunod sa plano at 
idokumento at iwasto ang mga matutukoy na pagkukulang. 
• Siyasatin ang anumang kaso ng COVID-19 at alamin kung may anumang 
salik na may kaugnayan sa trabaho na maaaring nakaambag sa 
panganib ng impeksyon. I-update ang plano kung kinakailangan upang 
makaiwas sa karagdagang kaso. 
• Ipatupad ang mga kinakailangang proseso at protokol kapag may 
paglaganap sa isang lugar ng trabaho, alinsunod sa mga alituntunin ng 
CDPH at mga utos at gabay mula sa lokal na kagawaran ng kalusugan. 
• Tukuyin ang mga malapitan na pakikipag-ugnayan (nasa loob ng anim na 
talampakan sa loob ng 15 minuto o mas matagal pa) ng isang 
nahawaang manggagawa at gumawa ng mga hakbang upang ibukod 
ang (mga) manggagawang nagpositibo sa COVID-19 at mga malapitan 
na nakaugnayan. 
• Abisuhan ang lahat ng mga empleyado sa pamamagitan ng pagsulat, at 
mga employer ng mga kinokontratang empleyado, na maaaring 
nalantad sa COVID-19 at iulat ang mga paglaganap sa lugar ng trabaho 
sa lokal na kagawaran ng kalusugan. Para sa karagdagang impormasyon 
tungkol sa mga responsibilidad ng employer sa ilalim AB 685 (Kabanata 84, 
Mga Batas ng 2020), sumangguni sa Pinahusay na Pagpapatupad at Mga 
Kinakailangan sa Pag-uulat ng Employer mula sa Cal/OSHA at ang Mga 
Katanungan ng Employer tungkol sa AB 685 mula sa CDPH. 
• Sumunod sa mga patnubay sa ibaba. Ang hindi pagsunod dito ay 
maaaring magresulta sa mga karamdaman sa lugar ng trabaho na 
maaaring maging sanhi ng pansamantalang pagsasara o pagiging 
limitado ng mga operasyon. 
----------------Page (4) Break----------------
 
Mga Paksa para sa Pagsasanay sa 
Manggagawa 
• Impormasyon tungkol sa COVID-19, paano mapipigilan ang pagkalat nito, 
at   aling mga   tao  ang   mas   mataas  ang   panganib sa   malubhang 
karamdaman o pagkamatay. 
• Pag-screen sa sarili sa bahay, kasama ang pagsusuri ng temperatura at/o 
sintomas gamit ang mga alituntunin ng CDC. 
• Ang kahalagahan ng hindi pagpasok sa trabaho: 
o Kung may mga sintomas ng COVID-19 ang isang manggagawa gaya 
ng inilarawan ng CDC, tulad ng lagnat o panginginig, pag-ubo, 
pagiging hirap sa paghinga, pagkapagod, pananakit ng kalamnan o 
katawan, pananakit ng ulo, bagong pagkawala ng panlasa o pang-
amoy, namamagang lalamunan, baradong ilong o tumutulong sipon, 
pagduruwal, pagsusuka, o pagtatae, O 
o Kung ang isang manggagawa ay nadayagnos ng COVID-19 at hindi 
pa pinalalabas mula sa pagkakahiwalay, O  
o Kung, sa loob ng nakaraang 14 na araw, ang isang manggagawa ay 
nagkaroon ng ugnayan sa isang taong nadayagnos ng COVID-19 at 
itinuturing na posibleng nakakahawa (hal., nakahiwalay pa). 
• Pagbalik sa trabaho matapos ang diagnosis ng COVID-19 pagkatapos 
lang matugunan ang Gabay ng CDPH sa Pagbabalik sa Trabaho o 
Paaralan Pagkaraan ng Diagnosis ng COVID-19. 
• Humingi ng medikal na atensyon kung lumubha ang kanilang mga 
sintomas, kasama na ang tuluy-tuloy na pananakit o presyon sa dibdib, 
pagkalito, o mangasul-ngasul na labi o mukha. May mga update at 
karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 segundo 
(o paggamit ng hand sanitizer na may hindi bababa sa 60% ethanol (mas 
mainam) o 70% isopropanol (kung hindi magagamit ng mga batang 
walang patnubay ang produkto) kapag hindi makakapaghugas ng 
kamay ang mga manggagawa, alinsunod sa Mga patnubay ng CDC). 
Huwag kailanman gumamit ng mga hand sanitizer na may methanol dahil 
labis itong nakakalason sa parehong mga bata at matatanda. 
• Ang kahalagahan ng physical distancing, kapwa sa oras ng trabaho at sa 
labas ng trabaho (tingnan ang seksyon ng Physical Distancing sa ibaba). 
• Wastong paggamit ng mga takip sa mukha, kabilang ang: 
o Ang mga takip sa mukha ay hindi personal na kagamitan sa 
proteksyon (PPE). 
o Ang mga takip sa mukha ay hindi pamalit sa pangangailangan para 
sa pisikal na pagdistansya at madalas na paghuhugas ng kamay. 
----------------Page (5) Break----------------
 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng mga 
takip sa mukha. 
o Iwasang hawakan ang mga mata, ilong, at bibig. 
o Hindi dapat ipahiram sa iba ang mga takip sa mukha at dapat labhan 
o itapon ang mga ito pagkatapos ng bawat shift. 
• Impormasyong nasa Gabay ng CDPH para sa Paggamit ng mga Takip sa 
Mukha, na ipinag-uutos ang mga sitwasyon kung saan dapat magsuot ng 
mga takip sa mukha at ang mga pagbubukod, pati na rin ang anumang 
patakaran, panuntunan sa trabaho, at kasanayang ipinatupad ng 
employer upang matiyak ang paggamit ng mga takip sa mukha. Kasama 
rin dapat sa pagsasanay ang mga patakaran ng employer tungkol sa 
kung paano pangangasiwaan ang mga taong nakabukod sa pagsusuot 
ng takip sa mukha. 
• Tiyaking maayos na sinanay sa mga patakaran sa pag-iwas sa COVID-19 
at may kinakailangang supply at PPE ang sinumang hiwalay na kontratista 
at pansamantala o nakakontratang manggagawa sa pasilidad. 
Maagang pag-usapan ang mga responsibilidad na ito kasama ng mga 
organisasyong nagbibigay ng mga pansamantala at/o nakakontratang 
manggagawa. 
• Impormasyon sa mga benepisyong may bayad na bakasyon na maaaring 
may karapatang tanggapin ng manggagawa na mas magpapadali sa 
larangan ng pananalapi upang manatili sa bahay. Tingnan ang 
karagdagang impormasyon sa mga programa ng pamahalaan na 
sumusuporta sa mga may-bayad na sick leave at bayad-pinsala sa mga 
manggagawa para sa COVID-19, kabilang ang mga karapatan ng mga 
manggagawa sa may-bayad na sick leave sa bisa ng Families First 
Coronavirus Response Act.  
Mga Indibidwal na Hakbang sa Pagkontrol 
at Pag-screen 
• Magbigay ng mga screening ng temperatura at/o mga sintomas para sa 
lahat ng mga manggagawa sa simula ng kanilang shift at sinumang mga 
nagtitinda o mga kontratista na pumapasok sa establisimiento. Tiyaking 
iniiwasan ng screener ng temperatura/sintomas ang malapit na 
pakikisalamuha sa mga manggagawa hangga't maaari.  
• Kung nangangailangan ng screening sa sarili sa bahay, na isang 
naaangkop na alternatibo sa pagbibigay nito sa establisamiyento, 
tiyaking nagsagawa ng screening bago umalis sa bahay ang 
manggagawa para sa kanilang shift at sumusunod ito sa mga patnubay 
ng CDC, tulad ng inilalarawan sa seksyong Mga Paksa para sa 
Pagsasanay sa Manggagawa sa itaas. 
----------------Page (6) Break----------------
 
• Hikayatin ang mga manggagawa at customer na may sakit o 
nagpapakita ng mga sintomas ng COVID-19 na manatili sa bahay. 
• Dapat ibigay at tiyakin ng mga tagapag-empleyo na gagamitin ng mga 
manggagawa ang lahat ng kinakailangang kagamitang pang-
proteksyon, kasama na ang proteksyon sa mata, mga guwantes, at mga 
face shield kung kinakailangan. 
• Dapat pag-isipan ng mga employer kung saan maaaring kapaki-
pakinabang ang paggamit ng disposable glove upang suportahan ang 
madalas na paghuhugas ng kamay o paggamit ng hand sanitizer; 
kabilang sa mga halimbawa ang mga manggagawang nagi-screen ng 
iba para sa mga sintomas o nangangasiwa ng mga bagay na madalas 
hawakan. Ang mga manggagawa ay dapat magsuot ng guwantes 
kapag hahawak ng mga bagay na kontaminado ng mga likido sa 
katawan. 
• Dapat suotin ang mga maitatapon na guwantes para sa mga serbisyong 
nangangailangan ng mga ito. Ang pagsusuot ng mga guwantes ay 
dapat gawin kasabay ng regular na paghuhugas ng kamay at hindi 
kapalit ng regular na paghuhugas ng kamay. 
• Ang mga manggagawa na palaging dapat nasa nasa loob ng anim na 
talampakan mula sa mga customer o kasamahan sa trabaho ay dapat 
magsuot ng pangalawang pangharang (hal., face shield o mga safety 
goggle) bilang karagdagan sa takip sa mukha. Ang lahat ng mga 
manggagawa ay dapat bawasan ang tagal ng oras na ginugugol sa 
loob ng anim na talampakan mula sa mga customer. 
• Makipag-ugnayan sa mga customer bago ang mga pagbisita upang 
makumpirma ang mga appointment at tanungin kung sila o ang isang tao 
sa kanilang sambahayan ay nagpapakita ng anumang sintomas ng 
COVID-19. Kung sumasang-ayon ang customer, muling i-skedyul ang 
appointment. Ang nasabing komunikasyon ay maaaring gawin sa 
pamamagitan ng telepono, app, email, o text upang paalalahanan ang 
mga customer na dapat lang silang pumunta sa pasilidad para sa 
kanilang appointment kung hindi sila magdudulot ng panganib sa 
kalusugan ng ibang customer o manggagawa. Upang maipatupad ang 
mga protokol sa paunang pagsusuri at matiyak ang mga protokol sa 
pisikal na pagdistansya, isaalang-alang ang pagsuspinde ng mga walk-in 
na appointment. 
• Sabihin sa mga customer na walang karagdagang kaibigan o kapamilya 
ang papayagan sa pasilidad, maliban sa isang magulang o tagapag-
alagang kasama ng isang menor de edad. 
• Ang mga customer ay dapat ma-screen para sa temperatura at/o mga 
sintomas sa pagdating, hilinging gumamit ng hand sanitizer, at magsuot ng 
takip sa mukha maliban kung hindi nila ito kailangang gawin ayon sa Gabay 
sa Pagtakip sa Mukha ng CDPH. May karapatan ang mga employer na 
tanggihan ang pagpapasok sa mga may sintomas na customer o bisita. 
----------------Page (7) Break----------------
 
• Magpakita ng hanay ng mga alituntunin para sa mga customer na 
magiging kundisyon ng pagpasok. Ang mga patnubay ay dapat na 
kabilangan ng mga tagubilin na magsuot ng mga pantakip ng mukha, 
gumamit ng hand sanitizer, panatilihin ang pisikal na distansya mula sa iba 
pang mga customer, at dapat nilang talakayin ang mga pagbabago sa 
mga inihahandog na serbisyo. Ang mga alituntunin ay dapat mai-post sa 
mga lokasyong madaling makita, kabilang ang mga pasukan, may 
kasamang mga pictogram, at available nang digital (hal. sa 
pamamagitan ng email). 
Mga Protokol sa Bentilasyon, Paglilinis at 
Pagdisimpekta 
• Isaalang-alang ang pagbubukas ng mga bintana ng kwarto para sa 
treatment, kung posible at ayon sa mga protokol ng seguridad.  
• Kung saan maaari, mag-install ng mga portable at mabibisang panlinis ng 
hangin, i-upgrade ang mga air filter sa gusali sa pinakamahusay na 
pagganang posible, at gumawa ng iba pang pagbabago upang 
madagdagan ang dami ng hangin mula sa labas at bentilasyon sa lahat 
ng lugar ng trabaho.  
• Pana-panahong tingnan ang website ng CDPH para sa mga pag-update 
sa gabay sa kalidad ng hangin sa loob ng gusali at bentilasyon para sa 
mga sakit na dinadala ng hangin sa mga lugar sa loob ng gusali. 
• Tiyaking nakipag-tugma at nagtakda ng plano ang mga katrabaho, 
kapwa nangungupahan, nagrerenta ng booth, at/o tauhan para sa 
paglilinis at pagdidisimpekta sa simula at katapusan ng bawat shift at sa 
pagitan ng mga customer. Magsagawa ng masusing paglilinis sa mga 
lugar na maraming tao, tulad ng mga lugar ng tanggapan, at mga lugar 
ng pasukan at labasan kabilang ang mga hagdan, hagdanan, at mga 
hawakan. 
• Madalas na magdisimpekta ng mga karaniwang ginagamit na surface 
kasama ang mga terminal ng credit card, counter, lugar na upuan sa 
tanggapan, mga hawakan ng pinto, mga switch ng ilaw, mga telepono, 
mga banyo, at mga pasilidad sa paghugas ng kamay. 
• Suriin ang mga umiiral na protokol sa bentilasyon, kalinisan at sanitasyon at 
mga proseso ng paglilinis at i-update kung kinakailangan. Gumamit ng 
mga produkto na pang-ospital na kalidad at naaprubahan ng 
Environmental Protection Agency (EPA) upang linisin at disimpektahin ang 
anumang bagay na nahawakan ng kliyente, kasama na ang mga lamesa 
para sa treatment, face cradle, bangkito, bolster, hawakan ng pinto, side 
table, upuan, atbp. Sundin ang mga rekomendasyon ng tagagawa ng 
produkto para sa oras ng paglalapat. Gumamit ng mga disinfectant na 
may label na epektibo laban sa mga bagong virus na pathogen, na-dilute 
na household bleach solution (5 tablespoon bawat galon ng tubig), o 
alkohol na solution na may hindi bababa sa 70% alkohol na naaangkop 
----------------Page (8) Break----------------
 
para sa ibabaw. Bigyan ang mga manggagawa ng pagsasanay sa mga 
panganib ng kemikal, mga direksyon ng tagagawa para sa paggamit, 
mga kinakailangan sa bentilasyon, at mga kinakailangan ng Cal/OSHA 
para ligtas na paggamit. Ang mga manggagawa na gumagamit ng mga 
panlinis o disinfectant ay dapat magsuot ng guwantes at iba pang 
pamprotektang kagamitan kung hinihingi ng produkto. Sundin ang mga 
paraan ng paglilinis na mas ligtas para sa hika na inirerekomenda ng 
California Department of Public Health at tiyakin ang angkop na 
bentilasyon. 
• Dahil hindi madaling madisimpekta ang mga ibabaw na maraming maliliit 
na butas tulad ng mga upuan, isaalang-alang na takpan ito ng plastik o 
maitatapon na sapin at linisin o itapon ang sapin pagkatapos ng bawat 
customer. 
• Dapat disimpektahin nang maayos ang lahat ng mga kagamitan sa 
istasyon ng trabaho at sa kwarto para sa treatment sa pagitan ng bawat 
customer. 
o Para sa mga kasangkapan na walang malilit na butas, tulad ng mga 
tiyani o gunting, linisin ang bagay gamit ang tubig na mainit at may 
sabon upang maalis ang anumang pisikal na dumi. Banlawan at ganap 
na patuyuin ang kasangkapan. Sundan ito ng paglulubog sa 
kasangkapan sa isang likidong disimpektante na nakarehistro sa EPA na 
may tatak na bactericide, fungicide, at virucide sa loob ng buong oras 
ng paglalapat ayon sa nakasaad sa mga direksyon ng tagagawa. 
Dapat alisin ang mga bagay sa pagtatapos ng oras ng paglalapat, 
banlawan, at patuyuin gamit ang malinis na paper towel. 
o Para sa mga de-kuryenteng kasangkapan tulad ng mga magnifying LED 
na ilaw, hot towel warmer, at aparatong pampaganda, linisin ang 
kasangkapan sa pamamagitan ng spray o pangpunas upang maalis 
ang anumang pisikal na dumi. Sundan ito ng disimpektante na spray o 
pangpunas na nakarehistro sa EPA sa loob ng buong oras ng 
paglalapat ayon sa nakasaad sa mga direksyon ng tagagawa. Mag-
ingat kapag gumagamit ng spray at tiyaking hindi nakasaksak ang 
iyong aparato at huwag mag-spray sa motor. Para sa elektronika tulad 
ng mga tablet, touch screen, keyboard, remote control, at ATM 
machine, alisin ang nakikitang kontaminasyon kung mayroon. Sundin 
ang mga tagubilin ng tagagawa para sa lahat ng produktong panlinis 
at pagdidisimpekta. Isaalang-alang ang paggamit ng mga 
napupunasang takip para sa elektronika. Kung walang magagamit na 
patnubay ng tagagawa, isaalang-alang ang paggamit ng mga 
pangpunas o spray na gawa sa alkohol na naglalaman ng hindi 
bababa sa 60% alkohol upang disimpektahin ang mga touch screen. 
Patuyuin nang mabuti ang mga ibabaw upang maiwasan ang 
paglalawa ng mga likido. 
 
 
----------------Page (9) Break----------------
 
• Upang mabawasan ang panganib ng Legionnaires’ disease at iba pang 
mga sakit na nauugnay sa tubig, magsagawa ng mga hakbang upang 
matiyak na ligtas gamitin ang lahat ng sistema ng tubig (hal., mga drinking 
fountain) pagkatapos ng mahabang pagsasara ng pasilidad. 
• Kapag gumagamit ng mga kagamitan sa kama, kahit na hindi ito 
tinulugan ng customer, dapat pa ring alisin ang mga kagamitan sa kama 
at disimpektahin ang kama o lamesa nang maayos. Ang mga lamesa 
para sa treatment ay dapat takpan ng alinman sa malinis na papel para 
sa treatment na lamesa, isang malinis na tuwalya, o isang malinis na papel 
pagkatapos ng bawat paggamit. 
• Dapat magsuot ng mga maitatapon na guwantes ang mga 
manggagawa kapag nag-tatanggal ng mga ginamit na kagamitan sa 
kama, tuwalya, at iba pang pantakip, kasama na ang mga kumot at 
pantakip ng kliyente para sa bawat treatment. Huwag pagpagin ang 
maruming labahan. Ilagay ang mga ginamit na kagamitan sa kama sa 
isang may sapin at may takip na lalagyan na nakaposisyon sa labas ng 
espasyo para sa treatment, kung maaari, upang mabawasan ang 
posibilidad ng pagkalat ng virus sa hangin. Hindi dapat gamitin ulit ang 
maruruming kagamitan sa kama hanggang sa maayos na malabhan 
alinman sa pamamagitan ng isang komersyal na serbisyo sa paglalaba o 
proseso ng paglalaba na kinabibilangan ng paglulubog sa tubig na hindi 
bababa sa 160 degree Fahrenheit nang hindi bababa sa 25 minuto. Itabi 
ang lahat ng malinis na tela sa isang malinis at may-takip na lugar. 
• Kung posible, huwag linisin ang mga sahig sa pamamagitan ng 
pagwawalis o iba pang pamamaraan na maaaring magpakalat ng mga 
pathogen sa hangin maliban kung nakasuot ng angkop na PPE ang lahat 
ng tao sa lugar. Gumamit ng vacuum na may HEPA filter hangga't maaari. 
• Huwag pahintulutan ang mga pagkain o inumin sa mga istasyon o sa mga 
kwarto para sa treatment. 
• Linising mabuti ang anumang mga lugar na pinaglalagyan ng produkto, 
kabilang ang lahat ng mga lalagyan sa istante at display case. Alisin at 
itapon ang anumang bukas na mga produktong “pangsuri” at itigil ang 
kasanayang ito upang makatulong sa pagbawas ng kontaminasyon. 
Magdagdag ng karatula sa lugar na ito upang ipaalam sa mga customer 
na nalinis at dinidisimpekta ito araw-araw. 
• Hikayatin ang paggamit ng mga credit card at mga walang kontak na 
sistema ng pagbabayad. Kung hindi posible ang pagbabayad nang 
elektroniko o card, ang mga customer ay dapat na may eksaktong pera 
o tsekeng pambayad. 
• Isaalang-alang ang pag-upgrade sa mga walang hawakang gripo, sabon 
at dispenser ng papel na tuwalya, at pagdaragdag ng hindi 
hanahawakan, awtomatikong mga dispenser ng sanitizer ng kamay. 
Tiyaking regular na pinupuno ang mga dispenser ng sabon at dispenser ng 
paper towel. 
----------------Page (10) Break----------------
 
• Lagyan ang mga lugar ng tanggapan at mga workstation ng naaangkop 
na mga produkto sa kalinisan, kabilang ang mga hand sanitizer at mga 
panglinis na pamunas. 
• Maglaan ng oras upang maisagawa ng mga manggagawa ang mga 
kasanayan sa paglilinis sa panahon ng kanilang shift. Dapat italaga ang 
mga tungkulin sa paglilinis sa oras ng pagtatrabaho bilang bahagi ng 
mga tungkulin sa trabaho ng manggagawa. 
• Dapat iwasan ng mga manggagawa ang paghihiraman ng mga 
telepono, tablet, laptop, lamesa, panulat, at iba pang gamit sa trabaho, 
kapag posible. Huwag kailanman maghiraman ng PPE. 
• Bilang karagdagan sa mga protokol sa paglilinis at pagdidisimpekta sa 
itaas, dapat sumunod ang mga negosyo sa mga umiiral na panuntunan 
ng California Board of Barbering and Cosmetology. Posible ring 
naaangkop ang mga karagdagang panuntunan sa mga negosyo sa lokal 
at county na antas. 
Mga Patnubay sa Pisikal na Pagdistansiya 
• BABALA: hindi sapat ang pisikal na pagdistansya lang sa pag-iwas sa 
pagpapasa ng COVID-19.  
• Magpatupad ng mga hakbang upang matiyak ang pisikal na 
pagdistansyang hindi bababa sa anim na talampakan sa pagitan at 
kalagitnaan ng mga manggagawa at customer, maliban habang 
ibinibigay ang mga serbisyong nangangailangan ng malapitan na 
pagkontak. Puwedeng kasama rito ang paggamit ng mga pisikal na 
partisyon o makikitang palatandaan (hal., mga marka sa sahig, may kulay 
na tape, o karatulang nagsasaad kung saan dapat tumayo ang mga 
manggagawa at/o customer). 
• Magpanatili ng hindi bababa sa anim na talampakang pisikal na 
distansya sa pagitan ng bawat lugar ng istasyon ng trabaho, at/o 
gumamit ng mga hindi nalulusutang harang sa pagitan ng mga istasyon 
ng trabaho upang maprotektahan ang mga customer mula sa isa’t isa at 
sa mga manggagawa. 
• Gawing salitan ang mga appointment upang mabawasan ang pagsisikip 
sa pagtanggap at matiyak ang sapat na oras para sa wastong paglilinis 
at pagdidisimpekta sa pagitan ng bawat pagbisita ng customer. Isaalang-
alang ang pagseserbisyo sa mas kaunting customer bawat araw o ang 
pagpapalawig ng mga oras ng operasyon para pahintulutan ang mas 
maraming oras sa pagitan ng mga customer at ang pagsuspinde sa mga 
walk-in na appointment. 
• Kung maaari, ipatupad ang virtual na teknolohiya sa pag-check-in upang 
matiyak na ang mga manggagawa ay naabisuhan kapag dumarating 
ang isang customer. Hilingin sa mga customer na maghintay sa labas o sa 
kanilang mga kotse sa halip na magtipon-tipon sa mga lugar ng 
----------------Page (11) Break----------------
 
pagtanggap. Isang customer lang ang dapat nasa mga lugar ng 
pagtanggap sa isang pagkakataon o dapat baguhin ang lugar upang 
masuportahan ang sapat na pisikal na pagdistansya, kasama na ang 
pag-aalis ng mga upuan at sopa o pagdaragdag ng espasyo sa pagitan 
ng mga ito. 
• Para sa operasyon sa labas, maglagay ng tanggapan sa labas kung saan 
puwedeng mag-check in ang mga customer habang sinusunod pa rin 
ang mga patnubay sa pisikal na pagdistansya. Magsagawa ng mga pag-
iingat sa mesa ng tanggapan o iba pang mga lugar kung saan hindi 
mapapanatili ang pisikal na distansya upang mabawasan ang 
pagkakalantad sa pagitan ng mga manggagawa at customer, tulad ng 
Plexiglas o iba pang barrier. 
• Para sa mga operasyon sa labas, gumawa ng mga lugar pahingahan sa 
labas na may silungan at upuan na nagtitiyak ng pisikal na pagdistansya, 
kapag posible. 
• Magsagawa ng mga pag-iingat sa mesa ng tanggapan o iba pang mga 
lugar kung saan hindi mapapanatili ang pisikal na distansya upang 
mabawasan ang pagkakalantad sa pagitan ng mga manggagawa at 
customer, tulad ng Plexiglas o iba pang hadlang. 
• Isaalang-alang ang pag-alok ng mga opsyon sa mga manggagawa na 
humihiling ng mga pagbabago sa tungkulin na makakabawas ng 
kanilang pakikipag-ugnayan sa mga customer at iba pang mga 
manggagawa (hal., pamamahala ng imbentaryo o pamamahala ng 
mga pangangailangang pang-administratibo sa pamamagitan ng 
telepono). 
• Atasan ang mga manggagawa na iwasan ang mga kamayan, fist bump, 
yakapan, o mga katulad na pagbati na sumusuway sa pisikal na distansya. 
• Pagbawalan ang mga tao na magkumpulan sa mga lugar na 
dinadaanan ng maraming tao tulad ng mga banyo, pasilyo, lugar ng bar, 
mga lugar para sa pagpapareserba at mga credit card terminal, atbp. 
• Tiyaking mapapanatili ng mga manggagawa ang pisikal na distansya sa 
mga silid-pahingahan, paggamit ng mga harang, pagdaragdag ng 
distansya sa pagitan ng mga mesa/upuan upang paghiwa-hiwalayin ang 
mga manggagawa, atbp. Kung maaari, lumikha ng mga lugar ng 
pahingahan sa labas na may mga takip sa init at mga ayos ng upuan na 
nagsisiguro sa pisikal na pagdistansya. Huwag hayaang magkumpol-
kumpol ang mga manggagawa sa oras ng pahinga at tiyaking hindi sila 
kumakain o umiinom nang walang takip sa mukha sa loob ng anim na 
talampakan mula sa bawat isa. 
• Isaayos ang anumang pulong ng kawani upang matiyak ang pisikal na 
distansya. Magsagawa ng mga pagpupulong sa telepono o sa 
pamamagitan ng webinar para sa mga manggagawa hangga't maaari. 
 
 
----------------Page (12) Break----------------
 
Mga Karagdagang Pagsasaalang-alang 
para sa Mga Serbisyo sa Pagpapaganda at 
Pangangalaga ng Balat 
• Ang mga manggagawa ay dapat magsuot ng face shield para sa 
proteksyon sa mata (na may kasamang pantakip sa mukha) kapag 
nagbibigay sila ng treatment sa mga kliyente sa mga bahagi ng mukha o 
leeg kapag ang mga kliyente ay hindi makapagsuot ng pantakip sa 
mukha. 
• Dapat isuot ang mga maitatapon na guwantes sa buong serbisyo para sa 
pagpapaganda at habang nagsasagawa ng paglilinis at 
pagdidisimpekta ng lahat ng kasangkapan at surface pagkatapos ng 
bawat sesyon ng kliyente. 
• Bago umalis sa kwarto para sa treatment, alisin at itapon ang mga 
guwantes, maglagay ng wastong hand sanitizer o hugasan ang mga 
kamay gamit ang sabon at tubig, at gumamit ng naihandang maitatapon 
na harang, tulad ng paper towel o sanitizer na pampunas, upang buksan 
at isara ang pinto ng kwarto para sa treatment habang lumalabas sa 
kwarto. 
• Dapat gumamit ng mga applicator na para lang sa isang gamitan at 
dapat itong itapon kaagad pagkatapos gamitin sa isang basurahan na 
may sapin. Dapat ay may takip ang basurahan at dapat mayroong 
maitatapon na plastic bag na sapin. 
Mga Karagdagang Pagsasaalang-alang sa 
Mga Serbisyo sa Electrology 
• Hindi dapat ibigay ang mga serbisyo sa electrology sa labas dahil mga 
invasive na procedure ang mga ito na nangangailangan ng isang 
kontrolado at malinis na kapaligiran upang maisagawa nang ligtas. 
• Kailangang gumamit ng mga electrologist ng mga maitatapon na 
guwantes sa kabuuan ng treatment ng kliyente. Ang mga electrologist ay 
dapat magsuot ng face shield para sa proteksyon sa mata (na may 
kasamang pantakip sa mukha) kapag nagbibigay sila ng treatment sa 
mga kliyente sa mga bahagi ng mukha o leeg kapag ang mga kliyente ay 
hindi makapagsuot ng pantakip sa mukha. 
• Ang mga kliyenteng nagpapa-treat ng anupamang bahagi ay dapat 
atasang magsuot ng pantakip sa mukha sa kabuuan ng serbisyo, kung 
makakapagsuot siya nito alinsunod sa CDPH Gabay para sa Pantakip sa 
Mukha. 
• Dapat linisin at i-sterilize nang maayos ang mga takip ng lagayan ng mga 
tiyani, roller, at karayom sa pagitan ng bawat kliyente. Posibleng kasama 
rito ang paggamit ng isang autoclave o paglalagay ng mga bagay sa 
----------------Page (13) Break----------------
 
isang selyadong pouch at i-sterilize ang mga ito sa isang sterilizer na 
gumagamit ng dry heat. Hindi dapat buksan ulit ang pouch hanggang sa 
magsimula ang sesyon ng treatment ng susunod na kliyente. 
• Kung posible, gumamit ng mga maitatapon na probe na hindi 
nangangailangan ng probe tip o cap, na makababawas sa mga punto 
ng pagkakalantad. Kung hindi gumagamit ng mga maitatapon na probe 
tip o cap, dapat linisin at disimpektahin ang natatanggal na tip o cap ng 
karayom ng epilator/lagayan ng probe pagkatapos ng bawat kliyente. 
• Ang mga karayom na ginagamit para sa electrolysis ay dapat minsanang 
gamit, maitatapon, naunang nakabalot, at sterile at dapat itong itapon 
kaagad sa isang inaprubahang lalagyan ng matutulis na bagay 
pagkatapos gamitin. Dapat itapon ang mga lalagyan ng matutulis na 
bagay alinsunod sa regulasyon sa biomedical na basura. 
• Ang init na ginagawa ng kuryente na dumaraan sa isang karayom ng 
electrolysis ay hindi sapat upang mai-sterilize ito. 
• Ang mga ultrasonic na yunit ng paglilinis, forceps, at lahat ng lalagyan, 
kasama na ang mga natatanggal na bahagi ng mga ito, ay dapat linisin 
at disimpektahin sa pagitan ng bawat kliyente alinsunod sa mga tagubilin 
ng tagagawa. 
Mga Karagdagang Pagsasaalang-alang para 
sa Mga Serbisyo sa Kuko 
• Dapat hugasan ng mga kliyente ang kanilang mga kamay bago ibigay 
ang mga serbisyo sa kuko. 
• Dapat magsuot ang mga manggagawa ng mga pantakip sa mukha sa 
lahat ng oras, o ng isang respirator kung kinakailangan. Kinakailangan ang 
mga respirator kapag hindi sapat ang bentilasyon upang mabawasan 
ang pagkakalantad sa mas mababa sa mga pinapahintulutang 
limitasyon ng pagkakalantad na itinakda sa titulo 8 seksyon 5155. Sa mga 
kaso ng pagkakalantad sa kemikal, ang mga elastomeric respirator lang 
na may tamang cartridge para sa kemikal na sinamahan ng isang filter ng 
particulate ang naaangkop na gamitin. 
• Dapat isuot ang mga maitatapon na guwantes sa buong tagal ng 
serbisyo at habang nagsasagawa ng paglilinis at pagdidisimpekta ng 
lahat ng kasangkapan at ibabaw pagkatapos ng bawat kliyente. Kapag 
natapos na ang paglilinis, alisin at itapon ang mga guwantes at maglagay 
ng angkop na hand sanitizer o hugasan ang mga kamay gamit ang 
sabon at tubig. 
• Ang mga pedicure na isinagawa sa labas ay lilimitahan sa portable na 
mga tub/bowl at dapat idisimpekta ang gamit ang isang likidong 
disinfectant na nakarehistro sa EPA na may label na bactericide, 
fungicide, at virucide. Sumangguni sa mga tagubilin ng tagagawa tungkol 
sa konsentrasyon. Dapat gawin ang pagdidisimpekta sa loob ng salon ng 
----------------Page (14) Break----------------
 
kuko at hindi sa pansamantalang lugar sa labas. 
• Dapat disimpektahin ang mga pedicure bowl gamit ang isang likidong 
disimpektante na nakarehistro sa EPA na may tatak na bactericide, 
fungicide, at virucide. Sumangguni sa mga tagubilin ng tagagawa tungkol 
sa konsentrasyon. Para sa mga whirlpool na foot spa, air-jet basin, o 
pipeless foot spa, dapat paikutin ang disimpektante sa loob ng hindi 
bababa sa 10 minuto. Para sa mga hindi whirlpool na foot basin at tub, 
ibabad ang disimpektante sa basin o tub sa loob ng hindi bababa sa 10 
minuto. Ang mga foot-spa, basin, at pedicure bowl ay dapat linisin at 
disimpektahin nang maayos pagkatapos ng bawat kliyente kahit na 
gumamit ng maitatapon na plastik na sapin. 
• Dapat gumamit ang mga nail salon ng mga maitatapon na gamit 
hangga't maaari. Dapat ay ganap na disimpektahin ang mga gamit na 
hindi maitatapon sa pagitan ng mga customer alinsunod sa mga 
alituntunin ng California Board of Barbering and Cosmetology. 
• Ang lahat ng minsanang gamit na bagay, tulad ng mga cardboard file, 
sand-band para sa mga drill at buffer, maitatapon na sandalyas, toe 
separator, at applicator, ay dapat gamitin nang isang beses lamang at 
itapon kaagad sa basurahan na may sapin at takip. 
• Upang mabawasan ang bilang ng mga puntong hinahawakan, alisin ang 
mga display ng nail polish. Sa halip ng display ng nail polish, gumamit ng 
paleta ng kulay, na dapat linisin at disimpektahin pagkatapos ng bawat 
paggamit ng kliyente. Kung hindi aalisin ang display ng nail polish, dapat 
linisin at disimpektahin ang mga nail polish bago ibalik sa display. 
• Isaalang-alang kung posibleng mag-kabit ng plastik na partisyon sa 
pagitan ng manggagawa at kliyente na may sapat na laking butas kung 
saan puwedeng ipasok ang mga kamay o paa upang maisagawa ang 
manicure o pedicure. 
• Isang manikurista lang ang dapat magtrabaho sa bawat istasyon at 
huwag payagan ang mga kliyenteng mabigyan ng maramihang serbisyo 
nang sabay-sabay, gaya ng manicure at pedicure. 
• Kung gumagamit ng mga bentilador sa salon, gaya ng mga pedestal o 
hard-mounted na bentilador, magsagawa ng mga hakbang upang 
maiwasan ang direktang pagbuga ng hangin mula sa mga bentilador 
mula sa isang tao papunta sa isa pang tao. Kung hindi nakasaksak o inalis 
ang mga bentilador, dapat tandaan ng mga tagapag-empleyo ang mga 
posibleng panganib ng init at gumawa ng mga hakbang upang mapawi 
ang mga ito. 
• Dapat isaalang-alang ng mga nail salon ang pag-upgrade sa umiiral na 
bentilasyon upang isama ang mga lokal na pinapahanginang lamesa 
para sa kuko. 
 
 
----------------Page (15) Break----------------
 
Mga Karagdagang Pagsasaalang-alang para 
sa Mga Propesyonal ng Sining sa Katawan, 
Tattoo Parlor, at mga Piercing Shop 
• Kinakailangan ang mga maitatapon na guwantes sa buong tagal ng 
serbisyo ng pag-tattoo o piercing at habang nagsasagawa ng paglilinis at 
pagdidisimpekta ng lahat ng kasangkapan at ibabaw pagkatapos ng 
bawat sesyon ng customer. 
• Dapat tiyakin ng mga manggagawa na huhugasan nila nang mabuti ang 
kanilang mga kamay gamit ang sabon at tubig o gagamit kaagad ng 
hand sanitizer bago magsuot at pagkatapos alisin ang mga guwantes. 
• Suspindihin ang mga serbisyo ng piercing at pag-tattoo para sa bahagi ng 
bibig/ilong. 
• Dapat isaayos ang mga upuan upang matiyak ang hindi bababa sa anim 
na talampakang espasyo sa pagitan ng mga customer. Dapat isaalang-
alang ng mga negosyo ang mga karagdagang divider shield o iba pang 
hindi nalulusutang harang kung naaangkop. 
• Ang mga manggagawa ay dapat magbigay ng mga serbisyo ng pag-
tattoo o piercing para sa iisang customer lang sa bawat pagkakataon. 
 
 
 
 
 
 
 
 
 
 
 
 
 
 
 
 
 
----------------Page (16) Break----------------
 
Mga Karagdagang Pagsasaalang-alang para 
sa mga Serbisyo ng Masahe (Mga Setting na 
Hindi Para sa Pangangalagang 
Pangkalusugan) 
• Dapat hugasan ng mga kliyente ang kanilang mga kamay bago ibigay 
ang anumang serbisyo. 
• Isaalang-alang ang mga pagbabago sa setup ng lamesa para sa 
treatment upang suportahan ang mga kinakailangang protokol sa 
paglilinis at pagdidisimpekta. Maaaring kabilang dito ang paggamit ng 
mga maitatapon na takip ng face cradle at/o pagprotekta sa lamesa, 
mga warmer ng lamesa, bolster, at iba pang bagay gamit ang mga 
malalabhang harang tulad ng mga punda ng unan na puwedeng alisin 
at palitan sa pagitan ng bawat kliyente. Ang mga harang ay hindi pamalit 
para sa kinakailangang protokol sa paglilinis at pagdidisimpekta. 
• Suriin kung mag-aalok ng mga facial na masahe o iba pang gawain sa 
mukha gamit ang kamay. Kung magbibigay ng mga nasabing serbisyo, 
gumamit ng mga guwantes na hindi latex para sa bahaging ito ng 
treatment. Hindi dapat magsagawang mga facial na masahe kung 
nangangailangan ito ng pag-aalis ng pantakip sa mukha ng kliyente. 
• Ibigay ang anumang treatment sa kamay bilang panghuling bahagi ng 
serbisyo. 
• Dapat hugasan kaagad ng mga manggagawa ang kanilang mga kamay 
sa pagtatapos ng mga serbisyo ng masahe. 
 
 
 
 
 
 
 
 
 
 
 
1 Ang mga karagdagang kinakailangan ay dapat isaalang-alang para sa mga mahihinang 
populasyon. Dapat sumunod ang mga tagapagbigay ng personal na pangangalaga sa lahat 
ng pamantayan ng Cal/OSHA at maghandang sumunod sa patnubay nito gayundin sa 
patnubay mula sa Centers for Disease Control and Prevention (CDC) at sa California 
Department of Public Health (CDPH). Bukod pa rito, dapat handa ang mga employer sa 
pagbabago sa kanilang pagpapatakbo habang nagbabago ang mga alituntunin na iyon. 
 
----------------Page (17) Break----------------
