---
PDFFormatVersion: 1.6
IsAcroFormPresent: false
IsXFAPresent: false
Title: Restaurants, Bars and Wineries
Author: Kaina Pereira
Producer: AbleDocs Inc.
CreationDate: D:20200717194919-04'00'
ModDate: D:20200807100553-07'00'
date_created: Fri Jul 17 2020 19:49:00 GMT-0700
date_modified: Fri Jul 17 2020 19:49:00 GMT-0700
---
GABAY NG 
INDUSTRIYA PARA 
SA COVID-19: 
Mga restawran, mga 
Bar, at Gawaan ng 
Alak 
Hulyo 29, 2020 
Ang lahat ng patnubay ay dapat ipatupad 
lamang nang may pag-apruba ng opisyal ng 
kalusugan ng county kasunod ng kanilang 
pagsusuri sa mga lokal na data ng 
epidemiyolohiya kabilang ang mga kaso 
bawat 100,000 populasyon, antas ng pagiging 
positibo ng test, at lokal na kahandaan upang 
suportahan ang pagsirit ng pangangailangan 
sa pangangalagang pangkalusugan, 
mahihinang populasyon, contact tracing, at 
testing. 
----------------Page (0) Break----------------
 
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado 
at Direktor ng Departamento ng Pampublikong Kalusugan ng California ng utos na 
nag-aatas sa karamihan sa mga taga-California na manatili sa bahay upang pigilan 
ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (walang 
sintomas ang ilang tao) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong 
gulang o pataas at ang may dati nang malulubhang medikal na kondisyon, tulad ng 
sakit sa puso o sakit sa baga o diabetes, ay may mas malaking pagkakataong ma-
ospital at magkaroon ng malulubhang komplikasyon. Pinakamalaki ang posibilidad 
ng paghawa kapag ang mga tao ay may malapitang pakikipag-ugnayan o nasa 
lugar na hindi maayos ang bentilasyon na may kasamang nahawaan na tao, kahit 
na walang anumang sintomas o hindi pa nagkakaroon ng mga sintomas ang taong 
iyon. 
Sa ngayon, walang tumpak na impormasyon tungkol sa bilang at mga rate ng 
COVID-19 ayon sa industriya o mga grupo ng trabaho, kabilang ang mga 
napakahalagang manggagawa sa imprastraktura. Nagkaroon ng maraming 
paglaganap sa iba't ibang lugar ng trabaho, na nagpapahiwatig na nasa panganib 
na makakuha o makapagpasa ng COVID-19 ang mga manggagawa. Kasama sa 
mga halimbawa ng mga lugar ng trabaho na ito ang mga ospital, pasilidad ng 
pangmatagalang pangangalaga, kulungan, produksyon ng pagkain, warehouse, 
planta sa pagproseso ng karne, at grocery store. 
Habang nagbabago ang mga utos na manatili sa bahay, napakahalagang 
gawin ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible, 
✓ paggamit ng mga takip sa mukha ng mga manggagawa (kung 
saan hindi kinakailangan ang proteksyon sa paghinga) at mga 
customer/kliyente, 
✓ madalas na paghuhugas ng kamay at regular na paglilinis at pagdidis-impekta, 
✓ pagsasanay ng mga manggagawa sa mga nabanggit at iba pang bahagi ng 
plano sa pag-iwas sa COVID-19. 
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan sa 
mga awtoridad sa kalusugan ng publiko upang mahinto ang pagkalat ng virus. 
 
----------------Page (1) Break----------------
LAYUNIN 
Ang  dokumentong  ito  ay  nagbibigay  ng  patnubay  para  sa  mga  restawran,  mga 
lugar  ng  inuman,  mga  maliliit  na  distiller,  mga  pagawaan  ng  serbesa,  bar,  pub,  at 
mga  gawaan  ng  alak  (na  tinutukoy  sa  kabuuan  bilang  "mga  restawran,  bar,  at 
gawaan ng alak") upang masuportahan ang isang ligtas, malinis na kapaligiran para 
sa mga manggagawa at customer. 
TANDAAN: Hinihikayat ang mga restawran, bar, at mga gawaan ng alak na 
magpatuloy sa takeout at paghahatid na serbisyo hangga't maaari. Ang 
mga lugar na kasalukuyang awtorisado na magbenta ng serbesa, alak, at 
mga spirit na iinumin sa labas ng restawran ay dapat sumunod sa patnubay 
para sa tingi. Ang mga tagagawa ng serbesa, alak, at mga spirit ay dapat 
sumunod sa gabay para sa paggawa. Dapat sundin ng mga restawran, bar, 
at mga gawaan ng alak na mayroong mga operasyon sa laro tulad ng mga 
bowling alley, bilyaran, atbp. ang gabay para sa mga sentro ng 
pampamilyang libangan. Ang gabay na ito ay hindi inilaan para sa mga 
konsyerto, pagtatanghal, o mga lugar ng libangan. Ang mga restawran, bar, 
at mga gawaan ng alak ay dapat na tumigil sa ganitong uri ng libangan 
hanggang sa ang mga ganitong uri ng aktibidad ay pahihintulutan na 
magpatuloy nang modipikado o nang buong operasyon. Ang lahat ng mga 
kaganapan o pagtitipon na magsasama ng mga tao mula sa iba't ibang 
mga sambahayan, tulad ng mga pribadong salu-salo, ay dapat na 
kanselahin o ipagpaliban hanggang sa karagdagang paunawa. 
Ang gabay ay hindi inilaan upang bawiin o tanggalin ang anumang mga 
karapatan ng manggagawa, alinman sa batas, regulasyon o sama-samang 
kasunduan, at hindi kumpleto, dahil hindi kasama rito ang mga atas sa kalusugan ng 
county, ni hindi rin ito kapalit para sa anumang umiiral na mga kinakailangan sa 
regulasyon na may kaugnayan sa kaligtasan at kalusugan tulad ng mga yaong sa 
Cal/OSHA.1 Manatiling impormado sa mga pagbabago sa gabay sa pampublikong 
kalusugan at mga pang-estado at lokal na atas, habang nagpapatuloy ang 
sitwasyon ng COVID-19. Ang Cal/OSHA ay may higit pang komprehensibong gabay 
sa kanilang webpage na Mga Pangkalahatang Patnubay ng Cal/OSHA sa 
Pagprotekta sa mga Manggagawa laban sa COVID-19. Ang US Food and Drug 
Administration ay mayroong gabay para sa mga restawran at ang CDC ay may 
karagdagang mga pagsasaalang-alang para sa mga restawran at mga bar. 
Kinakailangang Paggamit ng mga Takip sa Mukha 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad.  
Dapat magsuot ng mga takip sa mukha ang mga nasa California kapag 
nagtatrabaho sila, sa lugar ng trabaho man o sa labas ng site, kapag: 
----------------Page (2) Break----------------
•Personal na nakikipag-ugnayan sa sinumang miyembro ng publiko;
•Nagtatrabaho sa anumang espasyong binisita ng mga miyembro ng publiko,
mayroon mang sinumang mula sa publiko na naroroon sa oras na iyon o wala;
•Nagtatrabaho sa anumang espasyo kung saan naghahanda o nagbabalot ng
pagkain para ibenta o ipamahagi sa iba;
•Nagtatrabaho o naglalakad sa mga common area, tulad ng mga pasilyo,
hagdanan, elevator, at paradahan;
•Nasa anumang silid o kulob na lugar kung saan mayroong iba pang tao
(maliban sa mga miyembro ng sariling sambahayan o tirahan) kapag hindi
maaaring pisikal na makalayo;
•Nagmamaneho o nagpapatakbo ng anumang pampublikong transportasyon o
paratransit na sasakyan, taxi, o sasakyan para sa pribadong serbisyo ng kotse o
ride-sharing kapag may mga pasahero. Kapag walang pasahero, mariing
inirerekomenda ang mga takip sa mukha.
Makikita sa gabay ang kumpletong mga detalye, kasama ang lahat ng kinakailangan 
at pagbubukod sa mga patakarang ito. Mariing hinihikayat ang mga takip sa mukha 
sa iba pang pagkakataon, at maaaring magpatupad ang mga employer ng mga 
karagdagang kinakailangan sa takip sa mukha sa pagtupad ng kanilang obligasyong 
magbigay ng ligtas at malusog na lugar ng trabaho.  Nararapat na mabigyan ng mga 
employer ang mga manggagawa ng mga takip sa mukha o ibalik sa mga 
manggagawa ang gastos para sa makatuwirang bayad sa pagkuha ng mga ito.
Ang mga employer ay dapat bumuo ng patakaran sa akomodasyon para sa 
sinumang manggagawa na nakakatugon sa isa sa mga pagbubukod sa pagsusuot ng 
takip sa mukha. Kung ang isang manggagawa na dapat ay kinakailangang magsuot 
ng takip sa mukha dahil sa madalas na pakikipag-ugnayan sa iba ay hindi maaaring 
magsuot ng takip sa mukha dahil sa kondisyong medikal, dapat siyang bigyan ng hindi 
mahirap gamiting kahalili, tulad ng face shield na may drape na nakalaylay sa ilalim, 
kung posible, at kung maaari itong gawin sa kabila ng kondisyong medikal. 
Dapat alam ng mga negosyong bukas sa publiko ang mga pagbubukod sa pagsusuot 
ng mga takip sa mukha na nasa Gabay sa Takip sa Mukha ng CDPH at hindi sila 
maaaring magbukod ng sinumang miyembro ng publiko para sa hindi pagsusuot ng 
takip sa mukha kung sumusunod siya sa gabay. Kakailanganin bumuo ang mga 
negosyo ng mga patakaran para sa pangangasiwa ng mga pagbubukod na ito sa 
pagitan ng mga customer, kliyente, bisita, at manggagawa. 
----------------Page (3) Break----------------
                                                                                                 
 
Planong Partikular na Lugar ng Trabaho 
• Magtatag ng plano sa pag-iwas sa COVID-19 na nakasulat at partikular 
sa lugar ng trabaho sa bawat lokasyon, magsagawa ng 
komprehensibong pagtatasa ng panganib sa lahat ng lugar ng trabaho 
at gawain sa trabaho, at magtalaga ng tao sa bawat establisamiyento 
upang maipatupad ang plano. 
• Isama ang Patnubay ng CDPH para sa Pagtakip ng Mukha sa Plano na 
Partikular sa Lugar ng Trabaho at may kasamang patakaran para sa 
paghawak ng mga pagbubukod. 
• Alamin ang impormasyon sa pakikipag-ugnayan para sa lokal na 
kagawaran ng kalusugan kung saan matatagpuan ang pagpapatakbo 
para sa pagbibigay ng impormasyon tungkol sa mga paglaganap ng 
COVID-19 sa mga manggagawa o customer. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa mga 
manggagawa at kanilang mga kinatawan. 
• Regular na suriin ang establisamiyento para sa pagsunod sa plano at 
idokumento at iwasto ang mga matutukoy na pagkukulang. 
• Siyasatin ang anumang kaso ng COVID-19 at alamin kung may 
anumang salik na may kaugnayan sa trabaho na maaaring nakatulong 
sa pagkakaroon ng sakit. I-update ang plano kung kinakailangan upang 
makaiwas sa higit pang kaso. 
• Ipatupad ang mga kinakailangang proseso at protokol kapag may 
paglaganap sa isang lugar ng trabaho, alinsunod sa Mga patnubay ng 
CDPH. 
• Tukuyin ang mga malapitan na pakikipag-ugnayan (nasa loob ng anim 
na talampakan sa loob ng 15 minuto o mas matagal pa) ng isang 
nahawaang manggagawa at gumawa ng mga hakbang upang ibukod 
ang (mga) manggagawang nagpositibo sa COVID-19 at mga 
malapitan na nakaugnayan. 
• Sumunod sa mga patnubay sa ibaba. Kapag hindi ito nagawa, 
maaaring may mga magkasakit sa lugar ng trabaho na maaaring 
maging sanhi ng pansamantalang pagsasara o pagiging limitado ng 
pagpapatakbo. 
 
 
 
 
----------------Page (4) Break----------------
                                                                                                 
Mga Paksa para sa Pagsasanay sa Manggagawa 
• Impormasyon tungkol sa COVID-19, kung paano pigilan ang pagkalat 
nito, at kung aling mga dati nang kondisyon sa kalusugan ang posibleng 
dahilan upang mas madaling mahawa ng virus ang mga indibidwal. 
• Pag-screen sa sarili sa bahay, kasama ang pagsusuri ng temperatura 
at/o sintomas gamit ang Mga patnubay ng CDC. 
• Ang kahalagahan ng hindi pagpasok sa trabaho: 
o Kung may mga sintomas ng COVID-19 ang isang manggagawa 
gaya ng inilarawan ng CDC, tulad ng lagnat o panginginig, pag-
ubo, pagiging hirap sa paghinga, pagkapagod, pananakit ng 
kalamnan o katawan, pananakit ng ulo, bagong pagkawala ng 
panlasa o pang-amoy, namamagang lalamunan, baradong ilong o 
tumutulong sipon, pagduruwal, pagsusuka, o pagtatae, O 
o Kung na-diagnose na may COVID-19 ang isang manggagawa at 
hindi pa siya pinapalabas sa isolation, O 
o Kung, sa loob ng nakalipas na 14 na araw, nakisalamuha ang isang 
manggagawa sa isang taong na-diagnose na may COVID-19 at 
itinuturing siyang potensyal na makakahawa (ibig sabihin, nasa 
isolation pa rin). 
• Bumalik sa trabaho pagkatapos makatanggap ang manggagawa ng 
diagnosis na may COVID-19 kung 10 araw na ang lumipas mula noong 
unang lumabas ang mga sintomas, maayos na ang kanilang mga 
sintomas, at hindi nilagnat ang manggagawa sa loob ng nakalipas na 72 
oras (nang hindi gumagamit ng mga gamot para sa lagnat). Makakabalik 
lang sa trabaho ang isang manggagawang na-diagnose na may COVID-
19 na walang sintomas kung 10 araw na ang lumipas mula noong petsa 
ng unang nagpositibong pagsusuri sa COVID-19. 
• Humingi ng medikal na atensyon kung lumubha ang kanyang mga 
sintomas, kasama na ang tuluy-tuloy na pananakit o presyon sa dibdib, 
pagkalito, o pagiging asul ng labi o mukha. May mga update at 
karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 segundo 
(o paggamit ng hand sanitizer na may hindi bababa sa 60% ethanol 
(mas mainam) o 70% isopropanol (kung hindi magagamit ng mga 
batang walang patnubay ang produkto) kapag hindi makakapaghugas 
ng kamay ang mga manggagawa, alinsunod sa Mga patnubay ng 
CDC). 
• Ang kahalagahan ng pisikal na pagdistansiya, sa oras ng trabaho at sa 
----------------Page (5) Break----------------
                                                                                                 
labas ng oras ng trabaho (tingnan ang seksyon ng Pisikal na 
Pagdistansiya sa ibaba). 
• Wastong paggamit ng mga takip sa mukha, kabilang ang: 
o Hindi pinoprotektahan ng mga takip sa mukha ang may suot at hindi 
personal protective equipment (PPE) ang mga ito. 
o Makakatulong ang mga takip sa mukha na protektahan ang mga 
taong malapit sa may suot, ngunit hindi pinapalitan nito ang 
pangangailangan para sa pisikal na pagdistansiya at madalas na 
paghuhugas ng kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng mga 
takip sa mukha. 
o Iwasang humawak sa mga mata, ilong, at bibig. 
o Hindi dapat ipahiram sa iba ang mga takip sa mukha at dapat 
labhan o itapon ang mga ito pagkatapos ng bawat shift. 
• Impormasyong nasa Patnubay ng CDPH para sa Paggamit ng mga 
Takip sa Mukha, na ipinag-uutos ang mga sitwasyon kung saan dapat 
magsuot ng mga takip sa mukha at ang mga pagbubukod, pati na rin 
ang anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip sa 
mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Tiyaking maayos na sinanay sa mga patakaran sa pag-iwas sa COVID-19 
at may kinakailangang supply at PPE ang sinumang hiwalay na 
kontratista at pansamantala o nakakontratang manggagawa sa 
pasilidad. Maagang pag-usapan ang mga responsibilidad na ito 
kasama ng mga organisasyong nagbibigay ng mga pansamantala at/o 
nakakontratang manggagawa. 
• Impormasyon tungkol sa mga benepisyo sa bayad na pagliban sa 
trabaho na maaaring kwalipikadong matanggap ng manggagawa 
para gawing mas magaan sa bulsa ang pananatili sa bahay. Tingnan 
ang karagdagang impormasyon tungkol sa mga programa ng 
pamahalaan na sumusuporta sa pagliban kapag may sakit at 
kabayaran ng manggagawa para sa COVID-19, kasama na ang mga 
karapatan ng mga manggagawa na lumiban kapag may sakit sa ilalim ng 
Batas sa Tugon sa Coronavirus ng  Pamilya Muna at mga karapatan 
ng mga manggagawa sa mga benepisyo ng kabayaran ng mga 
----------------Page (6) Break----------------
                                                                                                 
manggagawa at pagpapalagay ng kaugnayan sa trabaho ng COVID-
19 alinsunod sa  Ehekutibong Kautusan ng Gobernador N-62-20 habang 
may bisa ang Order na iyon. 
 
Mga Indibidwal na Hakbang sa Pagkontrol 
at Pag-screen 
• I-screen ang temperatura at/o sintomas ng lahat ng manggagawa sa 
simula ng kanilang shift at sinumang vendor, kontratista, o iba pang 
manggagawang pumapasok sa establisamiyento. Tiyaking iniiwasan ng 
screener ng temperatura/sintomas ang malapit na pakikisalamuha sa 
mga manggagawa hangga't maaari.  
• Kung nangangailangan ng pagsusuri ng sarili sa bahay, na isang angkop 
na alternatibo sa pagbibigay nito sa establisimyento, tiyakin na ang 
pagsusuri ay isinagawa bago umalis ang manggagawa sa kanilang 
tahanan at sumunod sa Mga alituntunin ng CDC, tulad ng inilarawan sa 
seksyon ng Mga Paksa para sa Pagsasanay ng Manggagawa sa itaas. 
• Hikayatin ang mga manggagawang may sakit o nagpapakita ng mga 
sintomas ng COVID-19 na manatili sa bahay. 
• Dapat ibigay ng mga employer sa mga manggagawa ang lahat ng 
kinakailangang kagamitan sa proteksyon, kabilang ang proteksyon sa 
mata at guwantes kung kinakailangan. 
• Dapat pag-isipan ng mga employer kung saan maaaring kapaki-
pakinabang ang paggamit ng disposable glove upang suportahan ang 
madalas na paghuhugas ng kamay o paggamit ng hand sanitizer; 
kabilang sa mga halimbawa ang mga manggagawang nagi-screen ng 
iba para sa mga sintomas o nangangasiwa ng mga bagay na madalas 
hawakan. Ang mga manggagawa ay dapat magsuot ng guwantes 
kapag hahawak ng mga bagay na kontaminado ng mga likido sa 
katawan. 
• Ang mga server, busser, bartender, at iba pang mga manggagawa na 
naglilipat ng mga gamit na ginagamit ng mga customer (ibig sabihin, 
mga maruming tasa, plato, napkin, atbp.) o humahawak ng mga supot 
ng basura ay dapat gumamit ng itinatapong mga guwantes (at 
maghugas ng kamay bago ito isuot at pagkatapos tanggalin ang mga 
ito) at mga apron at dapat madalas itong pinapalitan. 
• Ang mga tagahugas ng pinggan ay dapat gumamit ng kagamitan 
upang maprotektahan ang mata, ilong, at bibig mula sa mga 
kontaminadong talsik ng tubig gamit ang mga pamproteksyong 
salamin, goggles, o face shield bilang dagdag sa takip sa mukha. Ang 
mga tagahugas ay dapat bigyan ng mga hindi natatagusan na apron 
----------------Page (7) Break----------------
                                                                                                 
at madalas na palitan ang mga ito. Ang mga muling magagamit na 
kagamitan sa proteksiyon tulad ng mga shield at salamin ay dapat na i-
disinfect nang maayos sa pagitan ng paggamit. 
• Ang mga establisyemento ay dapat gumawa ng makatuwirang mga 
hakbang, kasama ang pagpaskil ng karatula sa lahat ng mga pasukan 
at sa mga estratehiko at laging nakikita na lokasyon at sa mga 
kumpirmasyon ng reserbasyon, ang paalalahanan ang publiko na 
dapat silang gumamit ng mga takip sa mukha habang hindi kumakain 
at umiinom at nagsasagawa ng pisikal na pagdistansya, at dapat na 
madalas na hugasan ang kanilang mga kamay gamit ang sabon nang 
hindi bababa sa 20 segundo, gumamit ng hand sanitizer, at huwag 
hawakan ang kanilang mukha. 
• Paalalahanan nang maaga ang mga bisita na magdala ng takip sa 
mukha at magbigay ng ganito sa sinumang darating nang walang suot 
na ganito, kung posible.  
• Dapat suriin ang mga panauhin at bisita para sa temperatura at/o 
sintomas pagkarating nila, at hilingin sa kanilang gumamit ng hand 
sanitizer, at magsuot ng takip sa mukha kapag hindi kumakain o 
umiinom. May karapatan ang mga employer na kanselahin ang mga 
reserbasyon para sa mga indibidwal/partido na may panauhing 
nagpapakita ng sintomas.  
• Magpakita ng isang hanay ng mga malinaw na nakikitang mga 
patakaran para sa mga customer at tauhan sa (mga) pasukan na 
dapat maging kondisyon ng pagpasok. Ang mga patakaran ay 
maaaring kabilangan ng mga tagubilin na gumamit ng hand sanitizer, 
panatilihin ang pisikal na distansya mula sa iba pang mga customer, 
iwasan ang hindi kinakailangang paghawak ng mga ibabaw ng 
restawran, impormasyon ng pakikipag-ugnayan para sa lokal na 
departamento ng kalusugan, at mga pagbabago sa mga serbisyo. 
Kailanman posible, dapat makita ang mga patakaran sa paraang 
digital, dapat may kasamang mga larawan, at kasama sa/ng mga 
menu. 
 
Mga Protokol sa Paglilinis at Pagdis-impekta 
• Magsagawa ng masusing paglilinis sa matataong lugar tulad ng mga 
lugar hintayan ng mga customer at mga lobby, mga break room, 
kainan, at mga pasukan at labasan kabilang ang mga host stand, 
pasukan, hagdan, hagdanan, escalator, hawakan, at kontrol sa 
elevator. Madalas na dis-impektahin ang karaniwang ginagamit na mga 
ibabaw kabilang ang mga pintuan, mga hawakan ng pinto, mga bar 
na hawakan, mga switch ng ilaw, mga upuan sa lugar ng hintayan, mga 
terminal ng credit card, mga pad ng PIN ng ATM, mga lalagyan ng 
----------------Page (8) Break----------------
                                                                                                 
resibo, mga lalagyan ng pagkain, mga tray ng paghahatid, telepono, 
banyo, mga susi ng sasakyan, at mga kagamitan sa paghuhugas ng 
kamay. 
• Madalas na linisin ang mga bagay na hinawakan ng mga parokyano, 
lalo na yaong maaaring makaakit ng paghawak mula sa mga bata 
kasama ang mga makinang nagbebenta ng kendi at laruan, mga 
arcade na laro, pangdekorasyon na mga tangke ng isda, mga lalagyan 
ng display, pangdekorasyong mga fountain, atbp. 
• Linisin ang hinahawakang mga ibabaw sa pagitan ng mga shift o sa 
pagitan ng mga gumagamit, alinman ang mas madalas, kabilang ang 
ngunit hindi limitado sa mga pinagtatrabahuhang ibabaw, telepono, 
rehistro, mga touchpad/touchscreen, tablet, orasan, kasangkapan, mga 
gamit sa kusina at mga gamit sa bar, mga pintuan ng oven, pihitan ng 
grill at range, kart at mga trolley, susi, atbp. 
• Iwasan ang paggamit ng iba’t ibang tao sa iisang audio equipment, 
telepono, tablet, laptop, mesa, bolpen, at iba pang gamit sa trabaho, 
sa tuwing maaari. Huwag kailanman magbahaginan ng PPE. 
• Itigil ang pagpapagamit ng mga audio headset at iba pang kagamitan 
sa iba’t ibang manggagawa maliban kung ang kagamitan ay maaaring 
i-disinfect nang maayos pagkatapos gamitin. Kumonsulta sa mga 
tagagawa ng kagamitan upang matukoy ang naaangkop na mga 
hakbang sa pagdi-disinfect, lalo na sa malalambot at maliliit na ibabaw 
tulad ng foam earmuffs. 
• Maglaan ng oras upang maisagawa ng mga manggagawa ang mga 
kasanayan sa paglilinis sa panahon ng kanilang shift. Dapat magtalaga 
ng mga tungkulin sa paglilinis sa oras ng trabaho bilang bahagi ng mga 
tungkulin sa trabaho ng manggagawa. 
• Humingi ng mga pagpipilian para makatulong ang mga third party na 
kumpanya ng paglilinis sa mas lumalaking pangangailangan sa 
paglilinis, kung kinakailangan. 
• Lagyan ang mga lugar tulad ng mga silid-kainan at tikiman, mga lugar 
ng bar, mga tinatayuan ng host, at kusina ng wastong mga produkto sa 
kalinisan, kabilang ang mga hand sanitizer at panglinis na pamunas 
para sa lahat ng kawani na direktang tumutulong sa mga customer. 
• Tiyaking patuloy ang pagtakbo ng mga pasilidad ng sanitasyon at may 
stock ang mga ito sa lahat ng oras at magbigay ng karagdagang 
sabon, paper na tuwalya, at hand sanitizer kung kinakailangan. 
• Kapag pumipili ng kemikal na pagdisinpekta, ang mga establisimyento 
ay dapat gumamit ng aprubadong  mga produkto laban sa COVID-19 
sa Ahensiya ng Proteksyon sa Kapaligiran o Evironmental Protection 
----------------Page (9) Break----------------
                                                                                                 
Agency (EPA)-naaprubahan na listahan at sundin ang alituntunin sa 
produkto. Gumamit ng tatak ng pagdisnpekta upang maging epektibo 
laban sa umuusbong na  viral pathogens, nahalong solusyon ng bleach 
sa sambahayan (5 kutsara kada galon ng tubig), o solusyon ng alkohol 
na may 70% na alkohol na nararapat sa ibabaw. Magbigay ng 
pagsasanay sa mga manggagawa na pinsala ng kemikal, direksyon ng 
tagagwa, kinakailangan sa bentilasyon, at kinakailangan ng Cal/OSHA  
para sa ligtas na paggamit. Ang mga manggagawa at boluntaryo na 
gumagamit ng paglinis at pagdisinpekta ay dapat magsuot ng gloves o 
ibang kagamitan sa pagprotekta na kinakailangan base sa alituntuninn 
ng produkto. Sundin ang pamamaraan ng libre-sa-asthma na paglilinis 
na rekomendado ng Deparatamento ng Pampublikong Kalusugan ng  
California at siguraduhin ang tamang bentilasyon. 
• Patuloy na sundin ang mga umiiral na code tungkol sa mga 
kinakailangan sa pagsa-sanitize (sa halip na pag-disinfect) ng mga 
ibabaw na dumidikit sa pagkain. 
• Upang mabawasan ang panganib ng pagkakaroon ng sakit na 
Legionnaires’ at iba pang sakit na nauugnay sa tubig, magsagawa ng 
mga hakbang upang matiyak na ligtas na gamitin ang lahat ng sistema 
at feature ng tubig pagkatapos ng matagal na pagsasara ng pasilidad. 
• Ang mga restawran, bar, at gawaan ng alak ay dapat madagdagan 
ang sirkulasyon ng sariwang hangin sa pamamagitan ng pagbukas sa 
mga bintana o pintuan, kung maaari at alinsunod sa mga protokol ng 
seguridad at kaligtasan. 
• Kung posible, huwag maglinis ng mga sahig sa pamamagitan ng 
pagwawalis o iba pang pamamaraang maaaring magpakalat ng mga 
pathogen sa hangin. Gumamit ng vacuum na may HEPA filter hangga't 
maaari. 
• Pag-isipang magkabit ng mga portable high-efficiency air cleaner, i-
upgrade ang mga air filter ng gusali sa pinakamataas na efficiency na 
maaari, at gumawa ng iba pang pagbabago upang maparami ang 
pumapasok na hanging galing sa labas at bentilasyon sa lahat ng lugar 
ng trabaho. 
• Magbigay ng mga menu sa pamamagitan ng pamamaraang 
alternatibo, hindi gaanong hinahawakan, kung maaari, tulad ng mga 
itinatapong mga papel na menu, hindi hinahawakang tisa o white 
board, at mga digital na menu na maaaring tingnan ng mga customer 
sa isang personal na elektronikong aparato. Magbigay ng mga 
itinatapong numero/tracker ng order hangga’t maaari. Kung hindi 
maibigay ang mga alternatibo, dis-impektahin nang mabuti ang mga 
menu, mga numero ng order, atbp. bago at pagkatapos gamitin ng 
customer. Isaalang-alang ang mga pagpipilian na nagpapahintulot sa 
----------------Page (10) Break----------------
                                                                                                 
mga customer na mag-order nang mas maaga. 
• Itigil ang paunang pag-aayos ng mga mesa nang may mga napkin, 
kubyertos, baso, pinggan, atbp. Ito ay dapat ibigay nang paisa-isa sa 
mga customer kung kinakailangan. Huwag mag-iwan ng mga stand ng 
card, flyer, lalagyan ng napkin, o iba pang mga item sa mga lamesa. 
• Suspindihin ang paggamit ng mga item ng pagkain na ginagamit ng 
iba’t ibang tao tulad ng mga bote ng sawsawan, lagayan ng asin at 
paminta, atbp. at ibigay ang mga ito sa mga lalagyang pang-isahang 
gamit, kung maaari. Kung hindi ito posible, ang mga item na ginagamit 
ng iba’t ibang tao tulad ng mga bote ng sawsawan, shaker, atbp., ay 
dapat ibigay kung kinakailangan sa mga customer at i-disinfect 
pagkatapos ng bawat paggamit. 
• Balutin ng napkin ang mga kubyertos bago gamitin ng mga customer. 
Dapat maghugas ng kamay ang mga manggagawa bago balutin sa 
napkin ang mga kubyertos. Dapat ilagay sa malinis na lalagyan ang 
kubyertos na binalot sa napkin. Matapos maupo ang mga customer, 
dapat ilagay ang kubyertos na binalot sa napkin ng manggagawang 
kakahugas lang ng kanilang mga kamay. 
• Ang mga bagay na maaaring gamitin ulit kabilang ang mga kubyertos, 
lalagyan ng pagkain, basket ng tinapay, atbp., ay dapat hugasan, 
patuyuin, at i-sanitize nang maayos. Ang nalinis na flatware, stemware, 
pinggan, atbp., ay dapat maayos na iimbak, nang malayo sa mga 
customer at tauhan hanggang maging handa na itong gamitin. 
Gumamit ng mga disposable na gamit kung hindi kayang gawin ang 
wastong paglilinis ng mga item na magagamit ulit. 
• Ang mga lalagyan ng takeout ay dapat punan ng mga customer at 
magagamit lamang kapag hiniling. 
• Ang mga maruruming tela na ginamit sa mga hapag-kainan tulad ng 
mga mantel at napkin ay dapat tanggalin pagkatapos gamitin ng 
bawat customer at dalhin mula sa mga lugar ng kainan nang nakasilid 
sa mga selyadong bag. Ang mga manggagawa ay dapat magsuot ng 
guwantes kapag humahawak ng maruming tela. 
• Linisin nang mabuti ang bawat lokasyon ng kainan/inuman ng customer 
pagkatapos ng bawat paggamit. Kasama dito ang pagdi-disinfect ng 
mga mesa, upuan, upuan ng bata, mataas na upuan, booth, atbp. at 
paglalaan ng sapat na oras para sa maayos na pag-disinfect, habang 
sinusunod ang mga tagubilin ng produkto. Ang mga pangdis-impekta 
na aprubado ng Environmental Protection Agency ay nangangailangan 
ng pinakamababang oras ng pagkadikit (segundo hanggang minuto) 
upang maging epektibo laban sa coronavirus sa tao. 
• Isaalang-alang ang paggamit ng mga disposable na takip ng upuan, 
----------------Page (11) Break----------------
                                                                                                 
lalo na sa mga ibabaw na maraming maliliit na butas. Itapon at palitan 
ang mga takip ng upuan sa pagitan ng bawat paggamit. Magkaloob 
ng mga disposable o malalabhang punda ng mga unan na ginagamit 
sa mga upuan at palitan/hugasan ang mga ito pagkatapos ng bawat 
paggamit. 
• Isara ang mga lugar kung saan maaaring magtipon ang mga customer 
o hawakan ng mga customer ang mga pagkain o lalagyan ng pagkain 
na maaaring gamitin ng iba pang panauhin. Baguhin ang paghahatid 
ng mga item na ito sa pamamagitan ng indibidwal na pagbibigay ng 
mga item sa mga panauhin, pag-convert sa serbisyong mala-
karenderya, atbp. Itapon o linisin, i-disinfect, o i-sanitize ang mga bagay 
na ginagamit ng iba’t ibang tao pagkatapos ng bawat paggamit, kung 
naaangkop. Ang mga lugar na dapat sarado ay kinabibilangan ng, 
ngunit hindi limitado sa: 
o Mga self-service na lugar na may mga lalagyan ng sawsawan, mga 
lalagyan ng kubyertos, napkin, takip, straw, pitsel ng tubig, mga 
lalagyang pambalot ng pagkain, atbp. 
o Mga self-service machine kabilang ang mga dispenser ng yelo, 
soda, frozen yogurt, atbp. 
o Mga lugar ng kainan na self-service tulad ng mga buffet, salsa bar, 
salad bar, lugar ng meryenda, atbp. 
• Itigil ang paghahanda at pagpapakita ng pagkain sa mesa tulad ng 
mga cart ng pagpili ng pagkain at mga conveyor belt, paghahanda ng 
guacamole, atbp. 
• Huwag kalimutan ang mga mint, kendi, meryenda, o mga toothpick 
para sa mga customer sa mga self-service na lalagyan. I-alok lamang 
ang mga ito kasama ng tseke o magbigay lamang kapag hiniling. 
• Maglagay ng mga dispenser ng sanitizer ng kamay, hindi hinahawakan 
kung maaari, sa mga pasukan ng bisita at manggagawa at mga lugar 
na may pakikipagkontak tulad ng mga driveway, lugar na tanggapan, 
sa mga silid-kainan, malapit sa mga babaan ng elevator, sa buong lugar 
ng tikiman at mga inumin, atbp. 
• Isaalang-alang ang pagpapahinto ng paggamit ng mga 
pinagbabahaginang mga panlibangang bagay na mahirap linisin at 
dis-impektahin nang mabuti tulad ng board game, libro, atbp. 
 
 
 
 
 
----------------Page (12) Break----------------
                                                                                                 
Mga Patnubay sa Pisikal na Pagdistansiya 
• Unahin ang panlabas na upuan at pag-pick up sa bangketa upang 
mabawasan ang pagsasalubungan ng mga customer sa mga 
nakasaradong kapaligiran. Maaaring palawakin ng mga restawran, bar, 
at mga gawaan ng alak ang kanilang mga upuan sa labas kung 
sumusunod sila sa mga lokal na batas at regulasyon. 
• Isaalang-alang ang pagbibigay ng takeout, paghahatid, at drive 
through na mga pagpipilian para sa mga customer hangga't maaari. 
Dapat makuha ang mga takeout item gamit ang walang contact na 
pag-pick-up at mga protokol sa paghahatid. 
• Tanggalin ang contact ng tao sa tao para sa paghahatid ng mga 
paninda hangga't maaari. Magtalaga ng mga lokasyon ng drop-off 
para sa pagtanggap ng mga ihahatid nang malayo sa mga matataong 
lugar. Panatilihin ang pisikal na distansyang hindi bababa sa anim na 
talampakan mula sa mga driver na naghahatid. 
• Himukin ang mga reserbasyon at mga appointment kung maaari upang 
mabigyang-daan ang oras para madis-impekta ang mga lugar ng 
kainan at inuman. 
• Isaalang-alang na payagan ang mga customer na mag-order nang 
mas maaga upang limitahan ang dami ng oras na ginugugol sa 
establisemyento. Hilingin sa mga customer na maghintay sa kanilang 
mga kotse o malayo sa establisimiyento habang naghihintay na 
makaupo. Kung maaari, alertuhin ang mga parokyano sa pamamagitan 
ng kanilang mga mobile phone kapag handa na ang kanilang mesa 
upang maiwasan ang paghawak sa at paggamit ng "mga buzzer." 
• Isaayos ang mga panuntunan sa maximum na pag-okupa sa loob ng 
establisimiyento batay sa laki nito upang limitahan ang bilang ng mga 
tao sa loob at/o gumamit ng mga harang na hindi matatagusan ng 
likido sa pagitan ng mga mesa upang maprotektahan ang mga 
customer mula sa isa’t isa at sa mga manggagawa. Para sa panlabas 
na upuan, panatilihin ang mga pamantayan sa physical distancing na 
hindi bababa sa anim na talampakan at tulad ng nakabalangkas sa 
patnubay na ito. 
• Limitahan ang bilang ng mga paroyanong nasa iisang mesa sa mga 
magkakasama sa bahay o mga parokyanong humiling na makaupo 
nang magkakasama. Ang mga tao sa parehong grupo na nakaupo sa 
parehong lamesa ay hindi kinakailangang magkaroon ng anim na 
talampakan na agwat. 
• Ipatupad ang mga hakbang upang matiyak ang pisikal na distansya na 
hindi bababa sa anim na talampakan sa pagitan ng mga 
----------------Page (13) Break----------------
                                                                                                 
manggagawa at customer/isahang grupo. Maaaring kasama rito ang 
paggamit ng mga pisikal na partisyon o makikitang palatandaan 
(halimbawa, mga marka sa sahig o karatula upang ipahiwatig kung 
saan dapat tumayo ang mga manggagawa at/o panauhin). 
• Magkabit ng mga pisikal na harang o partisyon sa mga cash register, 
bar, host stand, at iba pang mga lugar kung saan mahirap magpanatili 
ng physical distancing na anim na talampakan. 
• Dapat malinaw na markahan para sa naaangkop na physical 
distancing ang anumang lugar kung saan dapat pumila ang mga 
panauhin o manggagawa. Kasama dito ang mga check-stand at mga 
terminal, mga deli counter at linya, mga banyo, mga lobby ng elevator, 
mga host stand at lugar hintayan, valet drop off at pickup, at anumang 
iba pang lugar kung saan nagtitipon ang mga customer. 
• Magtatag ng isang daloy na direksyon na mga daanan at mga pasilyo 
para sa agos ng tao, kung maaari, upang maiwasan ang 
pagsasalubong ng mga manggagawa sa isa't isa. 
• Ang mga panauhin ay dapat pumasok sa mga pintuan na pinanatiling 
bukas o awtomatiko, kung posible. Dapat may nakahandang 
magagamit na hand sanitizer para sa mga panauhin na kailangang 
humawak ng mga hawakan ng pinto. 
• Alisin ang mga mesa at upuan mula sa mga lugar ng kainan nang sa 
gayon ay mapanatili ang anim na talampakang pisikal na distansya 
para sa mga customer at manggagawa. Kung ang mga lamesa, upuan, 
booth, atbp., ay hindi maaaring ilipat, gumamit ng mga nakikita/pisikal 
na mga gabay upang hindi magamit ang mga ito o maglagay ng 
Plexiglas o iba pang mga uri ng hindi matatagusang mga pisikal na 
hadlang upang mabawasan ang pagkakalantad sa pagitan ng mga 
customer. 
• Itigil ang pagpapa-upo ng mga customer at/o mga grupo sa mga bar 
counter, mga bar sa paghahanda ng sushi, atbp., kung saan hindi nila 
mapapanatili ang hindi bababa sa anim na talampakan na distansiya 
mula sa mga lugar/istasyon na pinagtatrabahuhan. 
• Itigil ang pagpa-upo sa kahit saan. Ang lahat ng mga miyembro ng 
isang pangkat ng customer ay dapat naroroon bago makaupo at 
dapat dalhin ng mga host ang buong pangkat sa lamesa nang sabay-
sabay. Hangga’t maaari, hilingin sa mga panauhin na maupo sa halip 
na tumayo upang maiwasan ang hindi kinakailangang paggalaw. 
• Bawalan ang mga customer sa pag-order sa bar at sa halip ay dalhin 
nang direkta ang mga bisita sa kanilang mga lamesa. Dapat kunin at 
ihatid ng mga kawani ang mga order sa mga customer upang 
malimitahan ang bilang ng mga taong gumagalaw sa 
----------------Page (14) Break----------------
                                                                                                 
pinagbabahaginang espasyo. Kung kailangan ng mga customer ang 
mag-order mula sa bar, muling ayusin ang espasyo upang mapanatili ng 
mga bartender, iba pang mga manggagawa, at mga customer ang 
hindi bababa sa anim na talampakang distansya mula sa isa't isa. 
• Ayusin ang lakas ng musika upang mapanatili ng mga manggagawa 
ang layo mula sa mga customer at marinig ang mga order. 
• Ipatupad ang mga pamamaraan ng pagpila tuwing oras na matao, 
kabilang ang isang host upang magpaalala sa mga panauhin na 
pumila nang may hindi bababa sa anim na talampakang distansya sa 
pagitan ng mga grupo sa labas o sa mga lugar na hintayan. 
• Limitahan ang bilang ng mga manggagawa na naglilingkod sa mga 
indibidwal na customer o grupo, bilang pagsunod sa mga regulasyon sa 
sahod at oras. 
• Hikayatin ang paggamit ng mga credit card at mga walang kontak na 
sistema ng pagbabayad. 
• Ang lahat ng mga manggagawa ay dapat bawasan ang dami ng oras 
na ginugugol sa loob ng anim na talampakan mula sa mga panauhin. 
• Ang mga protokol sa physical dsitancing ay dapat gamitin sa anumang 
bahagi ng opisina, kusina, pantry, walk-in freezer, o iba pang matataong 
lugar sa trabaho, kung maaari.  
• Dapat gawin ang mga pagpupulong ng mga manggagawa bago ang 
shift sa virtual na paraan o sa mga lugar na nagbibigay-daan sa 
naaangkop na physical distancing sa pagitan ng mga manggagawa. 
Hindi dapat magsalo sa pagkain, inumin, lalagyan ng pagkain, atbp. 
• Isalit-salit ang mga break ng manggagawa, alinsunod sa mga 
regulasyon sa sahod at oras, upang mapanatili ang mga protokol sa 
pisikal na pagdistansiya. 
• Isaalang-alang ang pag-alok ng mga opsyon sa mga manggagawa na 
humihiling ng mga pagbabago sa tungkulin na makakabawas ng 
kanilang pakikipag-ugnayan sa mga customer at iba pang mga 
manggagawa (hal., pamamahala ng imbentaryo sa halip na 
magtrabaho bilang isang kahera o pamamahala ng mga 
pangangailangang pang-administratibo sa pamamagitan ng telepono. 
• Muling isaayos ang mga espasyo sa opisina, mga lobby, beverage bar, 
kusina at workstation, host stand area, at iba pang espasyo kung saan 
posibleng payagan ang hindi bababa sa anim na talampakang 
distansya sa pagitan ng mga taong kumakain, nagtatrabaho, at 
dumaan sa mga lugar para sa pagpasok at paglabas. 
• Isara ang mga breakroom, gumamit ng mga hadlang, o dagdagan ang 
----------------Page (15) Break----------------
                                                                                                 
distansya sa pagitan ng mga mesa/upuan upang mapaghiwa-hiwalay 
ang mga manggagawa at pigilan ang pagtitipon sa mga break. Kung 
maaari, gumawa ng mga break area sa labas na may mga silong at 
mauupuan na nagtitiyak sa pisikal na distansiya. 
• Muling ayusin ang mga kusina upang mapanatili ang pisikal na distansya 
sa mga lugar na praktikal. Isaalang-alang ang paggawa ng gawaing 
paghahanda nang mas maaga upang mapayagan ang paunti-unting 
mga shift upang mabawasan ang mga kawani sa kusina nang sabay. 
• Pagbawalan ang mga manggagawa na naghahanda ng pagkain na 
magpalitan o pumasok sa mga lugar ng trabaho ng iba sa panahon ng 
mga shift. 
• Pagbawalan ang mga tao na magkumpulan sa mga lugar na 
dinadaanan ng maraming tao tulad ng mga banyo, pasilyo, lugar ng 
bar, mga pila para pagreserba at paggamit ng credit card, atbp. 
• Atasan ang mga manggagawa na iwasan ang mga pakikipagkamayan 
at mga katulad na pagbati na hindi sumusunod sa pisikal na distansiya. 
• Hindi dapat buksan ng mga manggagawa ang mga pintuan ng mga 
kotse o taxi. 
• Kung maaari, maglagay ng mga bagay na tumutulong sa paglilipat, 
tulad ng mga istante at bulletin board, upang mabawasan ang mga 
harapang pag-aabot. 
• Itigil ang mga aktibidad na naghihikayat sa paggalaw at pagbabahagi 
ng mga bagay sa pagitan ng mga panauhin kasama ang pag-awit sa 
karaoke, pagtatanghal na bukas sa lahat ang mikropono, tanungan na 
mga aktibidad, mga mixer, paglilipat-lipat ng pub, atbp. 
• Itigil ang mga serbisyo at aktibidad na nagdadala ng mas mataas na 
peligro ng kontaminasyon mula sa pagbabahagi at pagsasaboy tulad 
ng inom na mga palaro at/o mga paligsahan, mga drop shot, atbp. 
• Isaalang-alang ang paglimita sa labis na pagkonsumo ng alkohol na 
maaaring makasira sa pagsunod ng mga panauhin sa mga patnubay 
na ito. 
• Isara ang mga sayawan at itigil ang mga pagtatanghal tulad ng mga 
musikal o sayaw na naghihikayat sa malalaking pagtitipon. 
 
 
 
 
----------------Page (16) Break----------------
                                                                                                 
Karagdagang mga Isasaalang-alang para sa 
mga Silid na Tikiman 
• Magbigay ng isang malinis na baso para sa bawat pagtikim at, kung 
maaari, huwag ibuhos ang mga inumin sa isang baso na ginamit na ng 
isang customer (kung saan inamoy, tinikman, atbp.) 
• Itigil ang paggamit ng mga komunal na lagayan ng dumi, lagayan ng 
dura, mga duraan, atbp. Sa halip ay magbigay ng itinatapong mga 
tasa sa mga indibidwal, sa bawat panauhin upang maiwasan ang 
kontaminasyon sa pagtalsik sa pagitan ng mga panauhin. 
• Huwag hawakan ang leeg ng lalagyan ng inumin patungo sa mga tasa, 
baso, atbp, kapag nagbubuhos ng alak, serbesa, o mga spirit. 
• Magsagawa ng mga hakbang upang matiyak na ang mga oras ng 
appointment ng titikim na grupo ay hindi lalagpas upang mabawasan 
ang pagsasalamuha ng mga tao mula sa iba't ibang mga grupo at 
lugar. 
• Itigil ang mga paglilibot na pinagsasama ang mga indibidwal mula sa 
iba't ibang mga sambahayan sa parehong pangkat ng paglilibot. Ang 
mga gabay sa paglilibot ay dapat na panatilihin ang hindi bababa sa 
anim na talampakan na pisikal na distansya mula sa mga 
customer/bisita. 
 
 
 
 
 
 
 
 
 
 
 
 
 
1 Karagdagang mga pangangailangn ay dapat isaalang-alang para sa mahinang 
populasyon. Ang mga lugar ng pagsamba ay kailangan sumunod sa lahat ng  Cal/OSHA na 
pamatayan at kailangan nakahanda na sumunod sa gabay na ito ay pati na rin ang gabay 
mula sa Sentro ng Pagkontrol o Pag-iwas sa Sakit o Centers for Disease Control and 
Prevention (CDC) at ang Departamento ng Pampublikong Pangkalusugan ng California o 
California  Department of Public Health (CDPH). Bukod dito, ang lugar na pagsamba ay 
kailangan nakahanda na baguhin ang kanilang pamamahala sa binago na gabay 
 
 
----------------Page (17) Break----------------
