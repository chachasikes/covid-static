---
PDFFormatVersion: 1.7
IsAcroFormPresent: false
IsXFAPresent: false
Title: Outdoor Cardrooms Checklist
Author: 
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20200915131850-07'00'
ModDate: D:20200915132040-07'00'
date_created: Tue Sep 15 2020 13:18:00 GMT-0700
date_modified: Tue Sep 15 2020 13:18:00 GMT-0700
---
 
COVID-19 Pangkalahatang Checklist 
para sa Panlabas na Operasyon ng mga Cardroom 
Setyembre 9, 2020 
Ang checklist na ito ay inilaan upang matulungan ang mga panlabas na operasyon ng mga 
cardroom at satellite na pasilidad sa pagtataya na nagpapatakbo sa labas ng mga cardroom 
upang ipatupad ang kanilang plano na maiwasan ang pagkalat ng COVID-19 sa lugar ng 
trabaho at pandagdag sa Patnubay para sa mga Cardroom. Ang checklist na ito ay isang 
buod at naglalaman ng maikling salita para sa ilang bahagi ng patnubay; alamin ang tungkol 
sa patnubay bago gamitin ang checklist na ito. 
Mga Nilalaman ng Nakasulat na Tiyak na Plano 
sa Lugar ng Trabaho 
 Ang (mga) taong responsable para sa pagpapatupad sa plano.  
 Isang pagtatasa ng panganib at ang mga hakbang na isasagawa upang 
mapigilan ang pagkalat ng virus. 
 Paggamit ng mga pantakip sa mukha, alinsunod sa patnubay ng CDPH. 
 Pagsasanay at komunikasyon sa mga manggagawa at kinatawan ng 
manggagawa tungkol sa plano. 
 Isang proseso upang suriin ang pagsunod at upang idokumento at iwasto ang 
mga kakulangan. 
 Isang proseso upang maimbestigahan ang mga kaso ng COVID, maalertuhan 
ang lokal na departamento ng kalusugan, at kilalanin at ihiwalay ang mga 
nagkaroon ng malapitang pag-kontak sa lugar ng trabaho at nahawahang 
manggagawa. 
 Mga protokol kapag nagkaroon ng biglaang pagkakahawahan sa lugar ng 
trabaho, alinsunod sa patnubay ng CDPH at mga rekomendasyon at kautusan 
mula sa lokal na kagawaran ng kalusugan. 
Mga Paksa para sa Pagsasanay sa 
Manggagawa 
 Impormasyon tungkol sa COVID-19, pagpigil sa pagkalat, at kung sino ang lalong 
mahina.  
 Pagsusuri sa sarili sa bahay, kasama na ang mga pagsusuri sa temperatura at/o 
sintomas gamit ang mga alituntunin ng CDC. 
 Ang kahalagahan ng hindi pagpasok sa trabaho kung may mga sintomas ng 
COVID-19 ang mga manggagawa ayon sa inilarawan ng CDC, gaya ng ubo, 
lagnat, kahirapan sa paghinga, panginginig, pananakit ng kalamnan, sakit ng 
----------------Page (0) Break----------------
ulo, pamamaga ng lalamunan, kamakailang pagkawala ng panlasa o pang-
amoy, pagbabara ng ilong o tumutulong sipon, pagduruwal o pagsusuka, o 
pagtatae, o kung sila ay, o ang isang taong nakasalamuha nila ay na-dayagnos 
na may COVID-19.  
 Upang bumalik sa trabaho pagkatapos ng dayagnosis ng COVID-19 pagkatapos 
lamang na matugunan ang Patnubay ng CDPH sa Pagbabalik sa Trabaho o 
Paaralan Kasunod ng Dayagnosis ng COVID-19. 
 Kailan hihingi ng medikal na atensyon. 
 Ang kahalagahan ng paghuhugas ng kamay. 
 Ang kahalagahan ng pisikal na pag-distansya, sa parehong oras ng trabaho at 
pagkatapos ng trabaho. 
 Wastong paggamit ng mga telang pantakip sa mukha, kabilang ang 
impormasyon sa patnubay ng CDPH. 
 Impormasyon tungkol sa mga benepisyo ng may bayad na pagliban, kabilang 
ang Families First Coronavirus Response Act at ang Executive Order N-51-20 at 
mga benepisyo ng kabayaran ng mga manggagawa sa ilalim ng Executive 
Order N-62-20 ng Gobernador habang may bisa ang Order na iyon.. 
 Sanayin ang anumang independyenteng kontratista, mga manggagawa na 
pansamantala o naka-kontrata, at mga boluntaryo sa mga patakarang ito at 
matiyak na mayroon silang kinakailangang PPE. 
Mga Paraan ng Pagkontrol at Pagsasala sa 
Indibidwal 
 Mga pagsasala para sa sintomas at/o pagsusuri sa temperatura para sa mga 
manggagawa at ng publiko. 
 Hikayating manatili sa bahay ang mga manggagawa at miyembro ng publiko 
na may sakit o nagpapakita ng mga sintomas ng COVID-19. 
 Hikayatin ang madalas na paghuhugas ng kamay at paggamit ng hand sanitizer. 
 Isaalang-alang ang pagbibigay ng mga guwantes bilang suplemento sa 
madalas na paghuhugas ng kamay para sa mga gawaing gaya ng 
paghahawak ng mga bagay na karaniwang hinahawakan o pagsasagawa ng 
pagsasala para sa sintomas. Ang mga manggagawa ay dapat magsuot ng 
guwantes kapag hahawak ng mga bagay na kontaminado ng mga likido ng 
katawan. 
 Paalalahanan ang mga bisita na magdala ng pantakip sa mukha. Magbigay ng 
mga pantakip sa mukha sa mga taong walang dala. 
 Magpaskil ng karatula sa mga madaling makitang lugar upang paalalahanan 
ang publiko na dapat silang magsuot ng pantakip sa mukha, sumunod sa pisikal 
na pag-distansya, huwag humawak sa kanilang mukha, madalas na maghugas 
ng kanilang mga kamay gamit ang sabon sa loob ng hindi bababa sa 20 
segundo, at gumamit ng hand sanitizer. Ipaskil din ang impormasyong ito sa mga 
website at pang-promosyong materyal. 
 
 
----------------Page (1) Break----------------
Mga Protokol sa Paglilinis at Pagdis-impekta 
 Magsagawa ng ganap na paglilinis sa mga lugar na may mataas na trapiko.  
 Madalas na disimpektahin ang mga karaniwang ginagamit na ibabaw. 
 Linisin at i-sanitize ang mga pinagsasaluhang kagamitan sa pagitan ng bawat 
paggamit. 
 Linisin ang mga mahahawakang ibabaw sa pagitan ng mga shift o sa pagitan 
ng mga gumagamit, alinman ang mas madalas. 
 Magbigay ng hand sanitizer at pang-sanitize na pangpunas sa mga terminal, 
lamesa, at counter para sa pagtulong. Magbigay ng personal na hand sanitizer 
sa lahat ng kawaning direktang tumutulong sa mga customer. 
 Tiyaking mananatiling gumagana at naka-stock ang mga pasilidad 
pangkalusugan sa lahat ng pagkakataon.  
 Siguraduhing palaging may magagamit ang mga manggagawa ng hand 
sanitizer at iba pang pang-sanitize.  
 Gumamit ng mga produkto na naaprubahan para sa paggamit laban sa COVID-
19 na nasa listahan ng mga naaprubahan ng Environmental Protection Agency 
(EPA) at sanayin ang mga manggagawa tungkol sa mga panganib na kemikal, 
mga tagubilin sa produkto, mga kinakailangan sa bentilasyon, at mga 
kinakailangan ng Cal/OSHA. Sundin ang mga paraan ng CDPH para sa paglilinis 
na mas ligtas para sa hika. 
 Tiyaking ligtas na gamitin ang lahat ng sistema ng tubig pagkatapos ng 
mahabang panahon ng pagsasara ng pasilidad upang mabawasan ang 
panganib sa Legionnaires’ disease. 
 Magbigay-daan ng oras sa mga manggagawa upang maisagawa nila ang mga 
kasanayan sa paglilinis habang nasa kanilang mga shift. 
 Maglagay ng hand sanitizer sa lahat ng lugar ng pagtanggap, mga lobby, mesa 
ng paglalaro, pasukan ng restawran, lugar para sa pagpupulong at 
kumbensyon, lobby ng elevator, kwartong pahingahan ng empleyado, lokasyon 
ng time clock ng empleyado, cage, showroom, lobby, at lugar ng serbisyo, para 
sa paggamit ng mga customer at empleyado. 
 Baguhin ang mga oras ng operasyon ng lamesa o makina upang 
makapagbigay ng sapat na oras para sa regular at ganap na paglilinis. 
 Magkabit ng mga hands-free device kung maaari, gaya ng mga basurahan at 
dispenser ng sabon para sa kamay na hindi kailangang hawakan, at magbigay-
daan ng sapat na panahon para sa paghuhugas ng kamay. 
 Hikayatin ang mga customer na gumamit ng mga debit o credit card. 
 Siyasatin ang mga naihatid at gawin ang lahat ng kinakailangan at posibleng 
hakbang sa pagdidisimpekta kapag tumatanggap ng mga kalakal. 
 Linisin ang mga sahig gamit ang vacuum na may HEPA filter o iba pang paraang 
hindi nagkakalat ng mga pathogen sa hangin. 
 Magkabit ng mga upgrade upang mapahusay ang pagpipiltro ng hangin at 
bentilasyon. 
 
----------------Page (2) Break----------------
Mga Alituntunin sa Pisikal na Pag-distansya 
 Magpatupad ng mga hakbang upang matiyak ang pisikal na pag-distansya na 
hindi bababa sa anim na talampakan sa pagitan ng mga manggagawa at 
customer, gamit ang mga pamamaraan na gaya ng mga pisikal na partisyon o 
nakikitang palatandaan (hal., mga pagmamarka sa sahig, may kulay na tape, 
chalk, o mga karatulang nagsasaad kung saan dapat tumayo ang mga 
manggagawa). 
 Gumamit ng mga harang na gaya ng Plexiglas sa mga lugar kung saan hindi 
mapanatili ang pisikal na pag-distansya. 
 Magpaskil ng karatula sa iba’t ibang lugar upang paalalahanan ang mga 
customer tungkol sa pisikal na pag-distansya, wastong pagsusuot ng mga 
pantakip sa mukha, at kalinisan ng kamay sa bawat pagkakataon. 
 Bawasan ang kapasidad sa mga kwarto para sa pagpupulong upang matiyak 
ang pisikal na pag-distansya. 
 Isarado ang mga kwartong pahingahan, maglagay ng mga harang, o paghiwa-
hiwalayin ang mga upuan at pagbawalan ang pagtitipon-tipon habang 
nagpapahinga. Gumawa ng mga lugar ng pahingahan sa labas na may lilim at 
upuan, kung maaari. 
 Muling isaayos ang mga espasyo sa opisina, mga silid ng pagpupulong, atbp., 
upang tiyaking pinahihintulutan ng mga espasyo ang hindi bababa sa anim na 
talampakan sa pagitan ng mga tao. 
 Magtakda ang karagdagang limitasyon sa bilang ng mga tao sa mga saradong 
lugar upang matiyak ang hindi bababa sa anim na talampakang paghihiwalay. 
 Isalit-salit ang mga pahinga ng manggagawa, alinsunod sa mga regulasyon sa 
sahod at oras, upang mapanatili ang mga protokol sa pisikal na pag-distansya.  
 Isara ang mga lugar ng self-service sa kape, tubig, at mga meryenda, maliban 
kung ang mga bisita at manggagawa ay may kakayahang mamahagi nang 
walang pisikal na pagpindot. 
 Magkaroon ng iisang malinaw na itinalagang pasukan at ihiwalay ang labasan 
upang makatulong sa pagpapanatili ng pisikal na pag-distansya hangga’t 
maaari. 
  
----------------Page (3) Break----------------
Karagdagang Patnubay para sa Mga Panlabas 
na Operasyon  
 Tiyaking sapat ang ilaw sa lahat ng oras upang mapanatili ang kaligtasan ng 
manggagawa at sapat na saklaw ng pagsubaybay. 
 Gumawa ng mga hakbang upang matiyak ang seguridad ng manggagawa, 
kabilang ang pagkabit ng mga hadlang na pumipigil sa mga sasakyan na 
pumasok sa panlabas na lugar ng pagsusugal. 
 Magsagawa ng mga operasyon sa ilalim ng isang palyo o iba pang silungan sa 
araw na hindi nakasara ang isang gilid, upang pahintulutan ang sapat na 
pagdaloy ng hangin. 
 Tiyaking ang anumang mga hadlang o iba pang mga solidong istraktura na 
ginagamit upang lumikha ng hangganan ng lugar ng paglalaro ay hindi mas 
mataas sa tatlong talampakan, maliban sa bakod na mesh o iba pang mga 
materyales na nagpapanatili ng sapat na daloy ng hangin. 
 Ilipat sa labas ang mga panloob na operasyon, mga kaginhawaan, at mga 
aktibidad sa paglalaro sa sukdulang hangganang maaari. Panatilihin sa loob 
ang mga aktibidad na may mga alalahanin sa seguridad, tulad ng mga cage ng 
cashier, ngunit maglagay ng mga partisyon, limitahan ang bilang ng mga 
parokyano sa loob nang sabay-sabay, at tiyakin ang pisikal na pag-distansya at 
paggamit ng mga pantakip sa mukha. Ipaalala sa mga customer na 
nagsasagawa ng mga panloob na aktibidad upang bumalik sa panlabas na 
lugar sa sandaling kumpleto ang mga aktibidad na iyon. 
 Maglagay ng mga istasyon para sa pag-sanitize ng kamay sa lahat ng lugar na 
mataas ang trapiko at sa iba pang lugar kung saan magkakaroon ng pagpipila 
at paghahawak ng mga chip, baraha, pera, ticket, atbp. 
 Kapag nagpapasahan ng mga bagay sa pagitan ng mga miyembro ng publiko 
at mga manggagawa sa loob ng mahabang oras (gaya ng mga baraha o 
chip), tiyakin ang madalas na tamang paggamit ng hand sanitizer at 
paalalahanan ang mga miyembro ng publiko (sa pamamagitan ng mga 
karatula at/o paraan sa salita) na huwag hawakan ang kanilang mga mata, 
ilong, at bibig. Isaalang-alang ang pagbibigay ng mga guwantes sa bawat 
mesa para sa paggamit ng mga miyembro ng publiko. Maglagay ng basurahan 
sa bawat lugar kung saan nagbibigay ng mga guwantes o iba pang materyal. 
 Maglaan ng oras sa pagitan ng mga pagpapalit ng dealer upang magbigay-
daan sa paghuhugas ng kamay nang mabuti. 
 Para sa mga laro ng baraha kung saan hinahawakan ng mga manlalaro ang 
mga baraha, kahit man lang kada 4 na oras, itabi ang mga baraha na ginamit 
sa laro, i-sanitize ang mga ito, o huwag isama ang mga ito sa pagpapaikot sa 
loob ng hindi bababa sa 7 araw. Para sa mga laro ng baraha kung saan hindi 
hinahawakan ng mga manlalaro ang mga baraha, pagkatapos ng hindi hihigit 
sa 12 oras, itabi, disimpektahin, i-sanitize, o huwag isama ang mga baraha sa 
pagpapaikot sa loob ng hindi bababa sa 7 araw. Ang dealer at ang mga 
manlalaro, at TPPPS kung saan naaangkop, ay kailangang gumamit ng hand 
sanitizer bago simulan ang paglaro sa bawat mesa ng card at kaagad sa 
pagtatapos ng pag-ikot ng mesa. 
 Palitan ang mga chip ng malinis na chip kada magpapalit ng dealer, at hugasan 
at disimpektahin ang mga nagamit na chip. 
----------------Page (4) Break----------------
 Ayusin ang mga mesa, upuan, makina, mesa ng paglalaro, atbp., sa mga 
panlabas na lugar para sa bisita upang mapanatili ang anim na talampakang 
pisikal na distansya para sa mga customer at manggagawa. 
 Bawasan ang bilang ng mga nasa mga mesa ng paglalaro upang ang mga 
bisita ay may dagdag ng pisikal na distansya. Huwag pahintulutan ang mga 
nanonood na hindi naglalaro. 
 Huwag magserbisyo ng pagkain sa mga mesa ng paglalaro. Magbenta lamang 
ng alak kung binili kasama ng pagkain, ayon sa patnubay para sa mga 
restawran. Kunin at ihatid ang mga order ng inuming walang alak sa mga 
customer sa mga mesa ng paglalaro. Kapag naghahain ng mga inumin sa mga 
mesang may mga bisita na mula sa magkakaibang sambahayan, ibigay ang 
mga inumin sa mga lalagyan na naitatapon at may takip. 
 Isarado ang mga betting window upang mapanatili ang hindi bababa sa anim 
na talampakang paghihiwalay. Isaalang-alang ang pagbukas ng mga 
karagdagang lokasyon sa mga alternatibong lugar upang magdagdag ng 
pisikal na pag-distansya at maglagay ng mga istasyon para sa pag-sanitize sa 
itong mga alternatibong lugar. 
 Ayusin muli ang mga inuupuang lugar sa mga pasilidad ng pagsusugal sa 
satellite at isara ang mga seksyon. Gamitin ng mga pisikal na harang kung saan 
kinakailangan. 
 Magbigay ng mga pamamaraan upang suportahan ang personal na kalinisan 
ng mga miyembro ng publiko, kabilang ang mga tisyu, basurahang hindi 
kailangang hawakan, sabon para sa kamay, sapat na mga lokasyon para sa 
paghuhugas ng kamay, hand sanitizer na may alkohol (hindi methanol), 
disimpektante, at naitatapon na tuwalya.   
 
----------------Page (5) Break----------------
