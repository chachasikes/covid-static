---
PDFFormatVersion: 1.6
IsAcroFormPresent: false
IsXFAPresent: false
Title: Real Estate Transaction 
Author: Kaina Pereira
Producer: AbleDocs Inc.
CreationDate: D:20200727120236-04'00'
ModDate: D:20200806164254-07'00'
date_created: Mon Jul 27 2020 12:02:00 GMT-0700
date_modified: Mon Jul 27 2020 12:02:00 GMT-0700
---
COVID-19 
ԳՈՐԾԱՐԱՐ 
ՈՒՂԵՑՈՒՅՑ՝ 
Անշարժ գույքի 
գործարքներ 
Հուլիսի 29, 2020թ. 
covid19.ca.gov 
----------------Page (0) Break----------------
ԱԿՆԱՐԿ 
2020 թվականի մարտի 19-ին, Հանրային առողջապահության նահանգային տեսուչը եւ 
Կալիֆորնիայի Հանրային առողջապահության դեպարտամենտի տնօրենը հրաման են 
արձակել, որով պահանջվում է, որ կալիֆորնիացիների մեծ մասը մնա տանը՝ 
բնակչության շրջանում COVID-19-ի տարածումը խաթարելու նպատակով: 
COVID-19-ի ազդեցությունը կալիֆորնիացիների առողջության վրա դեռեւս լիովին հայտնի 
չէ։ Նշված հիվանդությունը կարող է շատ թեթեւից (որոշ մարդիկ ախտանիշ չունեն) 
վերածվել մահվան հանգեցնող ծանր հիվանդության: Որոշ խմբեր, ներառյալ 65 եւ ավելի 
բարձր տարիքի մարդիկ, եւ նրանք, ում մոտ առկա են բժշկական այնպիսի լուրջ խնդիրներ, 
ինչպիսիք են սրտի կամ թոքերի հիվանդությունը կամ շաքարախտը, հոսպիտալացման եւ 
լուրջ բարդացումների ավելի մեծ վտանգի տակ են: Հիվանդության փոխանցումն առավել 
հավանական է այն ժամանակ է, երբ մարդիկ գտնվում են վարակված անձի հետ սերտ 
շփման մեջ կամ վատ օդափոխվող տարածքում, նույնիսկ, եթե այդ մարդը չունի կամ 
դեռեւս չի արտահայտել որեւէ ախտանիշ։ 
Արդյունաբերության կամ մասնագիտական խմբերի կողմից` ներառյալ կրիտիկական 
ենթակառուցվածքների աշխատողների շրջանակը, COVID-19-ի քանակի եւ տեմպերի 
վերաբերյալ ճշգրիտ տեղեկություններ առայժմ հասանելի չեն: Մի շարք 
աշխատատեղերում բազմաթիվ բռնկումներ են եղել, ինչը ցույց է տալիս, որ 
աշխատողները COVID-19 վարակ ձեռք բերելու կամ փոխանցելու վտանգի տակ են: 
Այսպիսի աշխատատեղերի օրինակներից են հիվանդանոցները, երկարաժամկետ 
խնամքի հաստատությունները, բանտերը, սննդի արտադրությունը, պահեստները, մսի 
վերամշակման գործարանները եւ մթերային խանութները: 
Քանի որ տանը մնալու որոշումները փոփոխված են, անհրաժեշտ է ձեռնարկել բոլոր 
հնարավոր քայլերը աշխատողների եւ հասարակության անվտանգության 
ապահովման ուղղությամբ: 
Կանխարգելման հիմնական պրակտիկան ներառում է՝ 
✓ֆիզիկական հեռավորություն առավելագույն հնարավոր չափով,
✓աշխատողների (որտեղ շնչառական օրգանների պաշտպանություն չի
պահանջվում)  հաճախորդների/գնորդների կողմից դեմքի ծածկոցների
կիրառում, եւ
✓ձեռքերի հաճախակի լվացում եւ կանոնավոր մաքրում եւ ախտահանում,
✓աշխատողների վերապատրաստում COVID-19 կանխարգելման պլանի այս եւ
այլ տարրերի վերաբերյալ։
Բացի այդ, շատ կարեւոր է աշխատավայրերում հիվանդության նոր դեպքերի 
հայտնաբերման ուղղությամբ համապատասխան գործընթացների իրականացումը եւ 
դրանց հաստատման դեպքում, առողջապահական մարմինների հետ համատեղ, արագ 
միջամտությունը` վարակի տարածումը դադարեցնելու համար: 
----------------Page (1) Break----------------
ՆՊԱՏԱԿ 
Այս փաստաթուղթը ուղեցույց է հանդիսանում անշարժ գույքի վաճառքի ոլորտում 
գործող ձեռնարկությունների համար, ներառյալ՝ միայնակ, բազմազավակ ընտանիքների, 
բնակարանների, առեւտրի եւ արդյունաբերական օբյեկտների վաճառք եւ վարձույթ՝ 
աշխատողների համար անվտանգ, մաքուր միջավայր ապահովելու համար: Այս 
ուղեցույցը նախատեսված չէ չեղարկելու կամ ուժը կորցրած ճանաչելու աշխատողի 
օրենքով, կանոնակարգերով կամ համատեղ սահմանված որեւէ իրավունք, եւ չի 
հանդիսանում սպառիչ, քանի որ այն չի ներառում առողջության վերաբերյալ 
վարչաշրջանի հրամաններ, չի հանդիսանում գոյություն ունեցող անվտանգության եւ 
առողջությանն առնչվող կարգավորող պահանջների փոխարինող, ինչպես օրինակ՝ 
Cal/OSHA-ն։1  Շարունակել մնալ իրազեկ Հանրային առողջության պահպանման 
ուղեցույցում եւ նահանգային/տեղական հրամաններում փոփոխությունների վերաբերյալ, 
քանի որ COVID-19-ի հետ կապված իրավիճակը շարունակվում է։ Cal/OSHA-ն 
պարունակում է ավելի համալիր ուղենիշներ իրենց Cal/OSHA Ընդհանուր 
ուղենիշներում՝ Աշխատողներին COVID-19-ից պահպանելու պահանջների վերաբերյալ 
վեբ կայքում։ Բիզնեսների եւ գործատուների համար նախատեսված իրենց ուղեցույցում, 
CDC-ը լրացուցիչ պահանջներ է ներկայացնում։
Դեմքի ծածկոցների օգտագործման պահանջը
Հունիսի 18-ին, CDPH-ը հրապարակեց Դեմքի ծածկոցների օգտագործման վերաբերյալ 
ուղեցույց, որը լայնորեն պահանջում է դեմքի ծածկոցների օգտագործում ինչպես 
հասարակության անդամների, այնպես էլ աշխատողների համար` բոլոր հասարակական 
եւ աշխատանքային վայրերում, որտեղ առկա է ազդեցության բարձր ռիսկ։  
Կալիֆորնիայում մարդիկ պետք է կրեն դեմքի ծածկոցներ, երբ նրանք զբաղվում են 
աշխատանքով, լինի դա աշխատավայրում կամ աշխատավայրից դուրս` 
•հասարակության ցանկացած անդամի հետ անձամբ շփվելիս,
•հասարակության անդամների այցելած տարածքներում աշխատելիս, անկախ
նրանից՝ թե հանրությունից որեւէ մեկը ներկա է այդ պահին, թե ոչ,
•ցանկացած վայրում աշխատելիս, որտեղ պատրաստվում կամ փաթեթավորվում է
սնունդ վաճառքի կամ այլ անձանց բաշխելու համար,
•ընդհանուր տարածքներում աշխատելիս կամ շրջելիս, ինչպիսիք են՝ միջանցքները,
աստիճանները, վերելակները եւ կայանատեղիները,
•ցանկացած սենյակում կամ փակ տարածքում, որտեղ ներկա են այլ մարդիկ
(բացառությամբ անձի սեփական տնային տնտեսության կամ բնակության վայրի
անդամների), եւ չեն կարող ֆիզիկապես հեռավորություն պահել,
•ցանկացած հանրային փոխադրամիջոց կամ պարատրանզիտ (հատուկ միջանկյալ)
տրանսպորտային միջոց, տաքսի կամ անձնական ավտոմեքենա կամ համատեղ
փոխադրման տրանսպորտային միջոց վարելիս կամ գործարկելիս, որտեղ
ուղեւորները ներկա են։ Ուղեւորների բացակայության դեպքում, խստորեն
----------------Page (2) Break----------------
խորհուրդ է տրվում դեմքի ծածկոցների օգտագործումը։ 
Ուղեցույցում կարող եք գտնել ամբողջական տեղեկատվությունը, ներառյալ բոլոր 
պահանջներն ու այս կանոններում արված բացառությունները։ Դեմքի ծածկոցները խստորեն 
խրախուսվում են այլ հանգամանքներում, եւ գործատուները կարող են իրականացնել դեմքի 
ծածկոցին առնչվող լրացուցիչ պահանջներ` կատարելով իրենց պարտավորությունն 
աշխատողներին ապահով եւ առողջ աշխատավայր ապահովելու նպատակով։ Գործատուները 
պարտավոր են աշխատողներին տրամադրել դեմքի ծածկոցներ կամ փոխհատուցեն 
աշխատողներին` դրանց ձեռք բերման ողջամիտ ծախսերի համար։ 
Գործատուները պետք է մշակեն փոխզիջման/կարգավորման քաղաքականություն 
ցանկացած աշխատողի համար, որը բավարարում է դեմքի ծածկոցի կրման 
բացառություններից մեկը։ Եթե աշխատողը, ումից այլապես կպահանջվեր կրել դեմքի 
ծածկոց, այլ անձանց հետ հաճախակի շփման պատճառով, եւ, որ վերջինս, բժշկական 
վիճակով պայմանավորված, չի կարող կրել, ապա նրան պետք է տրամադրվի ոչ-
սահմանափակով այլընտրանք, ինչպես օրինակ՝ դեմքի վահան, որի ստորին եզրին ամրացված 
է կտոր, եթե դա հնարավոր է, եւ թույլ է տալիս բժշկական վիճակը։ 
Այն բիզնես ընկերություններն, որոնք բաց են հանրության համար, պետք է գիտակցեն CDPH-
ի դեմքի ծածկոցների վերաբերյալ ուղեցույցում առկա դեմքի ծածկոցների կրման վերաբերյալ 
բացառությունները եւ կարող են չբացառել հասարակության որեւէ անդամի դեմքի ծածկոց 
չկրելու համար, եթե այդ անձը հետեւում է ուղեցույցին։ Բիզնես ընկերությունները պետք է 
մշակեն քաղաքականություններ հաճախորդների, պատվիրատուների, այցելուների եւ 
աշխատողների շրջանում այս բացառությունների գործածման համար։ 
----------------Page (3) Break----------------
Աշխատավայրին բնորոշ պլան 
•Յուրաքանչյուր վայրում ստեղծել գրավոր, աշխատավայրին բնորոշ
COVID-19-ի կանխարգելման պլան, իրականացնել բոլոր աշխատանքային
ոլորտների եւ բոլոր աշխատանքային առաջադրանքների ռիսկերի
համապարփակ գնահատում, եւ յուրաքանչյուր վայրում նշանակել անձ այս
պլանն իրականացնելու համար։
•Ներառել CDPH-ի դեմքի ծածկոցների վերաբերյալ ուղեցույցն
աշխատավայրին հատուկ պլանում եւ ընդգրկել բացառություններ
գործարկելու քաղաքականություն։
•Պարզել այն վայրի տեղական առողջապահական բաժանմունքի
կոնտակտային տվյալները, որտեղ գտնվում է հաստատությունը՝
աշխատողներին COVID-19-ի բռնկումների մասին տեղեկություններ
հաղորդելու համար:
•Վերապատրաստել եւ հաղորդակցել աշխատողների եւ աշխատողների
ներկայացուցիչների հետ պլանի վերաբերյալ, եւ այն հասանելի դարձնել
աշխատողներին եւ նրանց ներկայացուցիչներին:
•Պարբերաբար գնահատել աշխատավայրի համապատասխանությունը
պլանին եւ փաստաթղթին, եւ շտկել հայտնաբերված թերությունները։
•Ուսումնասիրել COVID-19-ով պայմանավորված ցանկացած
հիվանդություն, եւ որոշել, թե արդյոք աշխատանքին առնչվող
գործոնները կարող էին նպաստել վարակման ռիսկին:
Անհրաժեշտության դեպքում թարմացնել պլանը` հետագա դեպքերը
կանխելու նպատակով։
•CDPH ուղենիշների համաձայն, իրականացնել անհրաժեշտ
գործընթացներն ու ընթացակարգերը, երբ աշխատավայրում տեղի է
ունենում բռնկում։
•Պարզել վարակակիր աշխատողի սերտ շփման շրջանակը (վեց
ոտնաչափ հեռավորությամբ 15 կամ ավելի րոպեների ընթացքում) եւ
ձեռնարկել քայլեր մեկուսացնելու COVID-19 դրական ախտորոշումով
աշխատողին(ներին) եւ սերտ շփման շրջանակի անձանց։
•Հետեւել ստորեւ բերված ուղենիշներին։ Այս պահանջի չկատարումը կարող է
հանգեցնել աշխատավայրում հիվանդությունների առաջացմանն, որոնք էլ
կարող են հանգեցնել գործողությունների ժամանակավոր դադարեցման կամ
սահմանափակման։
----------------Page (4) Break----------------
                                                                    
Գույքի ցուցադրման հատուկ պլան 
• Ստեղծել COVID-19 կանխարգելման գրավոր պլան, որին պետք է հետեւեն 
անշարժ գույքի ցուցադրությամբ զբաղվող գործակալները: Սահմանել, 
ինչպես գործակալների, այնպես էլ հաճախորդների համար մուտքից առաջ 
մաքրման կանոններ, որոնց հետեւելը պարտադիր պայման է: Կանոնները 
պետք է ներառել հրահանգներ դեմքի ծածկոցների օգտագործման համար:  
Այն պետք է պարունակի հրահանգներ՝ ֆիզիկական հեռավորությունը 
պահպանելու եւ ցուցադրվող գույքի մակերեսին չմոտենալու վերաբերյալ: 
Կանոնները կամ հղումը դեպի կանոնները պետք է լինեն հանրային՝ 
առցանց հասանելի ցուցակների տարբերակով:  Հրապարակված 
կանոնները պետք է լինեն հստակ տեսանելի եւ ներառեն պատկերներ: 
• Անշարժ գույքի եւ վարձակալության գործակալները պետք է հստակեցնեն 
կանոնները այցելուների հետ նախքան գույքը ցույց տալը եւ COVID-19 
կանխարգելման ծրագրի թվային պատճենը տրամադրեն հաճախորդներին, 
գնահատողներին, տեսուչներին եւ կապալառուներին եւ ստանան իրենց 
համաձայնությունը եւ պլանին հետեւելու վերաբերյալ՝ նախքան 
հաստատություն մուտք գործելը: 
• Պարբերաբար գնահատել համապատասխանությունը պլանին եւ 
փաստաթղթին, եւ շտկել հայտնաբերված թերությունները։ 
 
Թեմաներ աշխատողի վերապատրաստման 
համար 
• Տեղեկատվություն COVID-19-ի մասին, թե ինչպես կանխել դրա 
տարածումը, եւ թե, որ ուղեկցող հիվանդությունները կարող են մեծացնել 
անհատների մոտ վարակվելու վտանգը։ 
• Ինքնազննում տանը, ներառյալ մարմնի ջերմաստիճանի եւ/կամ 
ախտանիշների ստուգում՝ օգտագործելով CDC ուղենիշները։ 
• Աշխատանքի չգալու կարեւորությունը՝ 
o եթե աշխատողն ունի COVID-19-ի ախտանիշներ, ինչպես 
նկարագրված է CDC-ի կողմից, օրինակ՝ ջերմություն կամ սարսուռ, 
հազ, հեւոց կամ դժվար շնչառություն, հոգնածություն, մկանային կամ 
մարմնի ցավեր, գլխացավ, համի կամ հոտի կորուստ, կոկորդի ցավ, 
քթի փակվածություն կամ արտադրություն, սրտխառնոց, փսխում 
կամ լուծ, ԿԱՄ 
o եթե աշխատողի մոտ աշխտորոշվել է COVID-19 եւ վերջինս դեռ 
դուրս չի եկել մեկուսացումից, ԿԱՄ 
o եթե վերջին 14 օրվա ընթացքում աշխատողը շփում է ունեցել մեկի 
հետ, ում մոտ ախտորոշվել է COVID-19, եւ որը համարվում է 
----------------Page (5) Break----------------
                                                                    
պոտենցիալ վարակիչ (այսինքն՝ դեռ մեկուսացման մեջ է)։ 
• Վերադառնալ աշխատանքի այն բանից հետո, երբ աշխատողը COVID-19 
ախտորոշում է ստանում միայն այն դեպքում, եթե առաջին 
ախտանշանների ի հայտ գալուց անցել է 10 օր, նրա ախտանիշները 
բարելավվել են, եւ աշխատողը վերջին 72 ժամվա ընթացքում չի ունեցել 
ջերմություն (առանց ջերմությունն իջեցնող դեղամիջոցների 
օգտագործման):  Առանց ախտանշաններով աշխատողը, ում մոտ 
ախտորոշվել է COVID-19, կարող է վերադառնալ աշխատանքի միայն 
այն դեպքում, եթե COVID-19-ի առաջին թեստի դրական արդյունքի 
ամսաթվից անցել է 10 օր։ 
• Դիմել  բժշկական  օգնության,  եթե  նրանց  ախտանիշները  դառնում  են 
ծանր,  ներառյալ  կայուն  ցավ  կամ  ճնշման  զգացում  կրծքավանդակում, 
շփոթմունք կամ կապտավուն շրթունքներ կամ դեմք։ Թարմացումները եւ 
հետագա մանրամասները հասանելի են CDC կայքում։ 
• Օճառով եւ ջրով ձեռքի հաճախակի լվացման կարեւորությունը, ներառյալ 
լվանալ օճառով 20 վարկյան (կամ առնվազն 60% էթանոլ (նախընտրելի) կամ 
70% իզոպրոպանոլ (եթե ապրանքը պահվում առանց հսկողության 
երեխաների համար ոչ հասանելի տեղում) պարունակող ձեռքի 
ախտահանող միջոցի օգտագործումը, երբ աշխատողները չեն կարող հասնել 
լվացարան կամ ձեռքի լվացման վայր, ըստ CDC ուղենիշների)։ 
• Ֆիզիկական   հեռավորության   պահպանման   կարեւորությունը,   ինչպես 
աշխատանքային  վայրում,  այնպես  էլ  վայրից  դուրս  գտնվելու  ժամանակ (տե՛ս ֆիզիկական հեռավորություն բաժինը ստորեւ): 
• Դեմքի ծածկոցների պատշաճ օգտագործում, այդ թվում՝ 
o Դեմքի ծածկոցները չեն պաշտպանում կրող անձին եւ չեն 
հանդիսանում անհատական պաշտպանիչ սարքավորումներ 
(personal protective equipment, PPE)։ 
o Դեմքի ծածկոցները կարող են օգնել պաշտպանել կրողին մոտ գտնվող 
մարդկանց, սակայն չեն փոխարինում ֆիզիկական հեռավորության եւ 
ձեռքերի հաճախակի լվացման անհրաժեշտությանը։ 
o Դեմքի ծածկոցները պետք է ծածկեն քիթն ու բերանը։ 
o Աշխատողները պետք է լվանան կամ ախտահանեն ձեռքերը դեմքի 
ծածկոցներն օգտագործելուց կամ կարգավորելուց հետո։ 
o Խուսափել աչքերին, քթին եւ բերանին դիպչելուց: 
o Դեմքի ծածկոցները չպետք է լինեն համատեղ օգտագործման, եւ յուրաքանչյուր 
օգտագործումից հետո պետք է լվացվեն կամ հեռացվեն։ 
• CDPH դեմքի ծածկոցների օգտագործման վերաբերյալ ուղեղույցեր, մեջ 
պարունակվող տեղեկատվություն, որը սահմանում է հանգամանքները, 
----------------Page (6) Break----------------
                                                                    
որոնց դեպքում պետք է կրել դեմքի ծածկոցները, եւ բացառությունները, 
ինչպես նաեւ քաղաքականությունները, աշխատանքային կանոնակարգերը եւ 
գործելակերպերը, որոնք գործատուն ընդունել է՝ դեմքի ծածկոցների 
օգտագործումն ապահովելու նպատակով։ Վերապատրաստման դասընթացը 
պետք է ներառի նաեւ գործատուի վարած քաղաքականությունը, թե ինչպես 
վարվել այն մարդկանց հետ, ովքեր ազատված են դեմքի ծածկոց կրելուց։ 
• COVID-19-ի կանխարգելման քաղաքականության մեջ պատշաճ կերպով 
պատրաստված ցանկացած անկախ կապալառուի, ժամանակավոր կամ 
պայմանագրային աշխատողներին եւ բոլոր մյուս աշխատողներին ապահովել 
անհրաժեշտ պարագաներով եւ անհատական պաշտպանիչ 
սարքավորումներով: Այս պարտականությունները ժամանակից շուտ 
քննարկել այն կազմակերպությունների հետ, որոնք տրամադրում են 
ժամանակավոր, պայմանագրային եւ բոլոր մյուս աշխատողներին։ 
• Տեղեկատվություն վճարովի արձակուրդի նպաստների վերաբերյալ, որ 
աշխատողը կարող է իրավունակ լինել ստանալու, ինչը ֆինանսապես 
ավելի կհեշտացնի վերջինիս տանը մնալը։ Տե՛ս լրացուցիչ 
տեղեկություններ Հիվանդության պատճառով առաջացած ժամանակավոր 
անաշխատունակության դեպքում  տրամադրվող աջակցության եւ COVID-
19-ի համար աշխատողների փոխհատուցման պետական ծրագրերի, այդ 
թվում՝ աշխատողների հիվանդության արձակուրդի իրավունքների 
վերաբերյալ՝ համաձայն Ընտանիքների համար կարոնովիրուսի առաջին 
արձագանքման ակտի, աշխատողների նպաստների նկատմամբ 
աշխատողների ունեցած իրավունքների, ինչպես նաեւ COVID-19-ի՝ 
աշխատավայրի հետ կապված լինելու վերաբերյալ՝ համաձայն 
Նահանգապետի N-62-20 գործադիր հրամանի, քանի դեռ այդ հրամանն 
ուժի մեջ է։ 
  
----------------Page (7) Break----------------
                                                                    
   
Անհատական հսկողության միջոցառումներ 
եւ զննում 
• Ապահովել ջերմաստիճանի եւ/կամ ախտանիշի ստուգումներ բոլոր 
աշխատողների համար՝ նրանց հերթափոխի սկզբում, եւ բոլոր 
մատակարարիների, կապալառուների կամ այլ աշխատողների, որոնք 
մուտք են գործում հաստատություն: Որքան հնարավոր է խուսափել հպել 
ջերմաստիճանի/ախտանիշի ստուգման սարքը աշխատողներին։  
• Եթե պահանջվում է ինքնազննում տանը, ինչը համապատասխան 
այլընտրանք է այն հաստատությունում ապահովելու համար, համոզվել, որ 
ստուգումն իրականացվել է նախքան աշխատողի տանից դուրս գալը՝ 
հերթափոխի համար, եւ որ նա հետեւում է CDC ուղենիշներին, ինչպես 
նկարագրված է վերոնշյալ՝ «Թեմաներ աշխատողի վերապատրաստման 
համար» բաժնում։ 
• Այն աշխատողներին եւ հաճախորդներին, ովքեր հիվանդ են կամ COVID-
19-ի ախտանիշներ ունեն՝ խրախուսել տանը մնալ։ 
• Գործատուները, անհրաժեշտության դեպքում, պետք է տրամադրեն եւ 
ապահովեն աշխատողներին՝ օգտագործել բոլոր անհրաժեշտ պաշտպանիչ 
սարքավորումները, ներառյալ աչքերի պաշտպանություն ու ձեռնոցներ: 
• Գործատուները  պետք  է  հաշվի  առնեն,  թե  որտեղ  կարող  է  մեկանգամյա 
օգտագործման  ձեռնոցների  կիրառումը  օգտակար  լինել  ի  լրումն  ձեռքերի 
հաճախակի լվացման կամ ձեռքերի ախտահանիչ միջոցի օգտագործման, այս 
օրինակներն  այն  աշխատողների  համար  են,  ովքեր  զննում  են  մյուսների 
ախտանիշները կամ գործածում ընդհանուր օգտագործման իրեր։ 
• Գործատուները, բրոքերները եւ անշարժ գույքի լիցենզավորված 
գործակալները պետք է ձեռնարկեն խելամիտ միջոցառումներ, 
ներառյալ՝ ցուցանակների տեղադրումը ռազմավարական 
նշանակության եւ լավ տեսանելի վայրերում, եւ ամրագրման 
հաստատումներում, հիշեցնելու գնորդներին, որ նրանք պետք է կրեն 
դեմքի ծածկոց եւ պահպանեն ֆիզիկական հեռավորություն եւ 
հաճախակի լվանան ձեռքերը օճառով առնվազն 20 վարկյան, 
օգտագործեն ձեռքի ախտահանիչ միջոցներ, եւ գույք դիտելիս չդիպչեք 
իրենց դեմքին։ 
• Հիշեցնել հյուրերին՝ նախապես իրենց հետ ունենալ դեմքի ծածկոց, եւ 
տրամադրել այն անձանց, հնարավորության դեպքում, ովքեր 
ներկայանում են առանց դրա։ 
 
 
----------------Page (8) Break----------------
                                                                    
Մաքրման եւ ախտահանման ընթացակարգեր 
• Իրականացնել մանրակրկիտ մաքրում գրասենյակների բազմամարդ 
տարածքներում եւ համօգտագործվող այլ աշխատավայրերում 
(նախասենյակներ, հանդիպումների սենյակներ, հանգստի սենյակներ եւ 
այլն), ինչպես նաեւ մուտքի եւ ելքի տարածքներում (բազրիքներ, 
սանդուղքներ, վերելակի հսկողության կետեր եւ այլն): Հաճախակի 
ախտահանել ընդհանուր օգտագործման համար նախատեսված 
մակերեսները, հաշվիչները, լույսի անջատիչները, դռան բռնակները եւ այլն: 
• Հնարավորության դեպքում խուսափել հեռախոսներ, այլ աշխատանքային 
պարագաներ կամ գրասենյակային սարքավորումներ համատեղ 
օգտագործելուց։ Երբեք համատեղ չօգտագործել անհատական պաշտպանիչ 
սարքավորումները։ 
• Այն դեպքում, երբ այդպիսի իրերը պետք է համօգտագործվեն, 
ախտազերծել դրանց մակերեսներին համապատասխան մաքրող նյութով 
հերթափոխերի կամ օգտագործումների միջեւ ընկած 
ժամանակահատվածում, որն ավելի հաճախակի է, ներառյալ հետեւյալը՝ 
համօգտագործվող գրասենյակային սարքավորումները, ինչպիսիք են՝ 
պատճենահանող սարքերը, ֆաքսերը, տպիչները, հեռախոսները, 
ստեղնաշարերը, կարիչները, կեռահանիչ միջոցները, նամակ բացիչները, 
ընդունելության տարածքների մակերեսները, ընդհանուր 
աշխատանքային կայանները եւ այլն։ 
• Հանձնարարել աշխատողներին յուրաքանչյուր օգտագործումից հետո 
մաքրել եւ ախտահանել սարքավորումները, որոնք կիրառվում են թե 
աշխատողների եւ թե հաճախորդների կողմից, ներառյալ ցուցափեղկերը եւ 
ստեղները: 
• Վերազինել աշխատատեղերի տերմինալներն ու գրասեղանները պատշաճ 
ախտահանման միջոցներով, ներառյալ ձեռքի մաքրող միջոցները եւ մաքրող 
անձեռոցիկները, եւ անհատ ձեռքի ախտահանման միջոցներ տրամադրեք 
բոլոր աշխատողներին: 
• Աշխատողներին հատկացնել ժամանակ իրենց հերթափոխի ընթացքում՝ 
իրենց աշխատավայրում մաքրում իրականացնելու համար։ Մաքրման 
գործողությունները պետք է հանձնարարվեն աշխատանքային ժամերին, 
որպես աշխատողների աշխատանքային պարտականությունների մաս։ 
• Համոզվել, որ սանիտարական հաստատությունները միշտ մնում են 
գործող եւ պահեստավորված եւ անհրաժեշտության դեպքում 
տրամադրում են լրացուցիչ օճառ, թղթե սրբիչներ եւ ձեռքի ախտահանիչ 
միջոցներ: 
• Հնարավորության դեպքում, տեղակայել եւ խրախուսել անհպում սարքերի 
օգտագործումն, այդ թվում՝ շարժման տվիչի լույսերը եւ օճառի եւ թղթե 
սրբիչների ավտոմատ դիսպենսերները։ 
----------------Page (9) Break----------------
                                                                    
• Ախտահանիչ քիմիական նյութերը ընտրելիս, գործատուները պետք է 
օգտագործեն COVID-19-ի դեմ հաստատված արտադրանքը նշված՝ Շրջակա 
միջավայրի պահպանության գործակալության (EPA) կողմից հաստատված 
ցանկում եւ հետեւեն արտադրանքի օգտագործման ցուցումներին։ 
Օգտագործել ախտահանիչներ, պիտակավորված՝ որպես արդյունավետ 
միջոց ի դեմս առաջացող վիրուսային պաթոգենների, նոսր կենցաղային 
սպիտակեցնող լուծույթներ (5 ճաշի գդալ մեկ գալոն ջրի համար), կամ 
ալկոհոլային լուծույթներ առնվազն 70% ալկոհոլի պարունակությամբ, որոնք 
համապատասխան են տվյալ մակերեսին։ Աշխատողներին տրամադրել 
դասընթացներ քիմիական վտանգների, արտադրողի ցուցումների, 
օդափոխության պահանջների, եւ Cal/OSHA պահանջների վերաբերյալ՝ 
անվտանգ օգտագործման նպատակով։ Մաքրող կամ ախտահանող 
միջոցներ օգտագործող աշխատողները պետք է հագնեն ձեռնոցներ եւ այլ 
պաշտպանիչ սարքավորումներ, ինչպես դա պահանջվում է արտադրանքի 
ցուցումներով: Հետամուտ լինել Հանրային առողջապահության 
Կալիֆորնիայի դեպարտամենտի կողմից առաջարկվող մաքրման 
անշնչարգել մեթոդներին եւ ապահովել պատշաճ օդափոխությանը։ 
• Աշխատողներից պահանջել հաճախ մաքրել եւ ախտահանել անձնական 
աշխատանքային տարածքները, միեւնույն ժամանակ մատակարարել 
վերջիններիս անհրաժեշտ մաքրող միջոցներ: 
• Անհրաժեշտության դեպքում վերակազմակերպել աշխատանքային 
ժամերը` գրասենյակային տարածքների կանոնավոր, մանրակրկիտ 
մաքրումն ապահովելու համար: 
• Հնարավորության դեպքում, չմաքրել հատակներն ավելով կամ այլ 
մեթոդներով, որոնք կարող են ցրել պաթոգենները օդի մեջ: 
Հնարավորության դեպքում օգտագործե՛ք HEPA զտիչով վակուում։ 
• Դիտարկել բարձր արդյունավետությամբ աշխատող դյուրակիր 
օդամաքրիչների տեղակայումը, հնարավորինս բարձր 
արդյունավետությամբ օդազտիչներով կառույցի արդիականացումը եւ այլ 
փոփոխությունների կատարումը, գրասենյակներում եւ այլ վայրերում 
արտաքին օդի եւ օդափոխության քանակը մեծացնելու համար։ 
 
Ցուցադրվող գույքի մաքրման եւ 
ախտահանման կանոնակարգ 
• Մանրակրկիտ մաքրել եւ ախտահանել ցուցադրվող գույքը եւ հաճախակի 
օգտագործման ենթակա մակերեսները` ներառյալ հաշվիչները, 
սենյակների եւ կաբինետների դռան բռնակները, բանալիները, 
կողպեքները, ստեղնաշարերը, զուգարանները, լվացարանը, լուսային 
անջատիչները եւ այլն:  Հնարավորության դեպքում, չմաքրել հատակներն 
ավելով կամ այլ մեթոդներով, որոնք կարող են ցրել պաթոգենները օդի 
մեջ: Հնարավորության դեպքում օգտագործե՛ք HEPA զտիչով վակուում։ 
----------------Page (10) Break----------------
                                                                    
• Ցուցադրման ընթացքում, տարածքը լցնել մաքուր օդով, օրինակ` բացելով 
դռներ/պատուհաններ, եթե եղանակը թույլ է տալիս, եւ գործածելով 
օդափոխության համակարգեր։ 
• Հանձնարարել աշխատողներին յուրաքանչյուր օգտագործումից հետո 
մաքրել եւ ախտահանել սարքավորումները, որոնք կիրառվում են թե 
աշխատողների եւ թե հաճախորդների կողմից, ներառյալ ցուցափեղկերը եւ 
ստեղները: 
• Աշխատողներին հատկացնել ժամանակ իրենց հերթափոխի ընթացքում՝ 
ցուցադրված անշարժ գույքում իրականացնելու համար։ Մաքրման 
գործողությունները պետք է հանձնարարվեն աշխատանքային ժամերին, 
որպես աշխատողների աշխատանքային պարտականությունների մաս։ 
• Անշարժ գույքի լիցենզավորված գործակալները պետք է ապահովեն, որ 
ցույց տրվող տարածքները հագեցած լինեն համապատասխան նյութերով եւ 
սարքավորումներով, ներառյալ ձեռքի մաքրող միջոցները եւ ախտահանող 
անձեռոցիկները, ըստ անհրաժեշտության, ինչպես աշխատողների, այնպես 
էլ հաճախորդների օգտագործման համար: 
• Բոլոր այն անձինք, ներառյալ գործակալները, բրոքերները, տեսուչները եւ 
հաճախորդները, ովքեր ընդգրկում են մուտք են գործում ցուցադրվող 
տարածք, պետք է ձեռքերը լվանան օճառով եւ ջրով կամ օգտագործեն ձեռքի 
ախտահանող միջոց՝ անմիջապես մուտքի մոտ՝ նախքան տարածքում 
շրջելը: 
• Կարգավորել կամ փոփոխել ցուցադրման կանոնները` համապատասխան 
ժամանակ տրամադրելու պատշաճ մաքրման եւ ախտահանման համար: 
Եթե գույքը տվյալ պահին բնակեցված է, ապա ապահովել բավարար 
ժամանակ ախտահանման համար այն բանից հետո, երբ տվյալ բնակիչները 
կլքեն տարածքը, ինչպես նաեւ հաճախորդների տարածքը տեսնելու 
նպատակով կատարած այցից անմիջապես հետո:                                      
----------------Page (11) Break----------------
                                                                    
Ֆիզիկական հեռավորության պահպանման 
ուղենիշներ 
• Իրականացնել միջոցառումներ աշխատողների եւ հաճախորդների միչեւ 
նվազագույնը վեց ոտնաչափ ֆիզիկական հեռավորության ապահովման 
համար: Սա կարող է ներառել ֆիզիկական միջնապատերի կամ 
տեսողական ցուցանակների օգտագործումը (օրինակ, հատակի 
գծանշանները կամ նշանները` աշխատողներին ցույց տալու համար, թե 
որտեղ պետք է նրանք կանգնած լինեն): 
• Կիրառել աշխատանքային գործելակերպեր, երբ դա հնարավոր է եւ 
անհրաժեշտ, սահմանափակելու գրասենյակում միաժամանակ գտնվող 
աշխատողների թիվը։ Սա կարող է ներառել պլանավորում (օրինակ՝ 
միամյանց հաջորդող մեկնարկի/ավարտի ժամեր), տեղում իրականացվող 
հաշվետվության, փուլերով գրասենյակային աշխատավայրեր վերադառնալու 
համար օրերի սահմանում, կամ հնարավորության դեպքում, 
հեռահաղորդակցման շարունակական օգտագործում։ 
• Վերակազմաձեւել գրասենյակային տարածքները, աշխատողների համար 
կիսապատերով առանձնացված աշխատասենյակները եւ պակասեցնել 
խորհրդակցությունների եւ ժողովների դահլիճների տարողությունները՝ 
ապահովելու, որ աշխատանքային տարածքները աշխատողների միջեւ 
թույլ տան վեց ոտնաչափ տարածություն։ 
• Հնարավորության դեպքում, հատկացնել առանձին երթուղիներ 
գրասենյակային տարածքների մուտքի եւ ելքի համար՝ օգնելու 
պահպանել սոցիալական հեռավորությունը եւ նվազագույնի հասցնելու 
աշխատողների կողք կողքի անցուդարձը։ Հնարավորության դեպքում, 
ոտքով տեղաշարժվողների համար ստեղծել ուղղորդող միջանցքներ եւ 
անցումներ՝ նվազագույնի հասցնելու աշխատողների կողք կողքի 
անցուդարձը։ 
• Փակել կամ սահմանափակել, օգտագործել պատնեշներ, կամ առանձնացնել 
սեղաններ/աթոռներ ընդհանուր տարածքներում, որտեղ, ամենայն 
հավանականությամբ, անձնակազմը կարող է հավաքվել եւ շփվել, ինչպիսիք 
են խոհանոցները եւ ընդմիջման սենյակները: Թույլ չտալ, որ աշխատողները 
հավաքվեն ծանր երթեւեկ ունեցող վայրերում, ինչպիսիք են լողասենյակները 
եւ միջանցքները։ Սահմանափակել վերելակում միաժամանակ գտնվող 
անձանց քանակը եւ ապահովել դեմքի ծածկոցների օգտագործումը: 
• Փակել սուրճի, ջրի եւ խորտիկների ինքնասպասարկման վայրերը:  
Ապահովել ջրի առանձին շշեր աշխատողների համար, եթե չկա խմելու 
ջրի այլ հարմար աղբյուր: 
• Կարգավորել աշխատողի ընդմիջումները, աշխատավարձի եւ ժամի 
կանոնակարգերի համաձայն՝ պահպանելու ֆիզիկական 
հեռավորության վերաբերյալ ընթացակարգերը։ 
----------------Page (12) Break----------------
                                                                    
• Հաշվի առնել այն աշխատողների դիմումները, ովքեր հայցում են իրենց 
պարտականությունների փոփոխում կամ վերաձեւում, ինչը 
նվազագույնի կհասցնի նրանց շփումը հաճախորդների եւ այլ 
աշխատողների հետ (օրինակ՝ աշխատել որպես գույքագրումը 
վերահսկող, կամ հեռախոսազանգերի միջոցով ադմինիստրատիվ 
աշխատանքների իրականացումը՝ գանձապահի փոխարեն): 
• Տեղադրել ցուցանակներ մուտքերի եւ սպասման վայրերում՝ մարդկանց 
հիշեցնելու ֆիզիկական հեռավորության, ձեռքի պատշաճ հիգիենայի եւ 
դեմքի ծածկոցների օգտագործման ամեն հնարավորության մասին: 
Հանձնարարել աշխատակազմին ուղղորդել հյուրերին գրասենյակային 
աշխատավայր ներս մտնելուց հետո՝ նախասենյակներում կամ 
ընդհանուր տարածքներում հավաքվելու փոխարեն։ 
• Դադարեցնել ոչ անհրաժեշտ ճանապարհորդությունը եւ խրախուսել 
հեռավար հանդիպումները՝ հեռախոսի եւ համացանցի միջոցով։ 
• Դադարեցնել ընդհանուր փոխադրամիջոցներով գործուղումները 
աշխատողների, կապալառուների, հաճախորդների եւ այլնի միջեւ: 
Յուրաքանչյուր կողմ պետք է իր մեքենայով ուղեւորվի գրասենյակներ, 
անշարժ գույքի տարածքներ կամ այլ վայրեր, որոնք պահանջում են 
անհատական ներկայություն: 
• Պահանջել աշխատողներից՝ խուսափել ձեռքսեղմումները եւ նմանատիպ 
ողջույնները, որոնք խախտում են ֆիզիկական հեռավորությունը։ 
• Խուսափել փոխանցման ենթակա նյութերի, ինչպիսիք են գրիչները, 
թղթային փաստաթղթերը աշխատողների եւ հաճախորդների կողմից 
համօգտագործումից: 
• Իրականացնել անշարժ գույքի հետ կապված գործարքները բոլոր կողմերի 
հետ թվայնորեն, եթե դա հնարավոր է: Պահպանել ֆիզիկական 
հեռավորությունը, երբ անձնավորված հանդիպումներ են պահանջվում 
պահեստային գործակալների, վարկային գործակալների, հիպոթեկային 
բրոկերների հետ եւ այլն: Հանդիպեք այնպիսի տեղերում, որոնք թույլ են 
տալիս պահպանել առնվազն վեց ոտնաչափ հեռավորություն, 
հնարավորության դեպքում գերադասելի է հանդիպել դրսում: 
• Դադարեցնել անձից-անձ շփումն՝ աշխատավայրեր ապրանքներ 
մատակարարելու նպատակով։ Խուսափել այլ անձանց գրիչները եւ 
ամրակ-տախտակները կիրառելուց, դրանց դիպչելուց։ 
 
 
 
 
 
 
----------------Page (13) Break----------------
                                                                    
Ցուցադրվող տարածքներում ֆիզիկական 
հեռավորության պահպանման ուղենիշներ 
• Տանը կամ ցուցադրվող տարածքում մարդկանց թիվը վերահսկելու համար 
օգտագործել նշանակման կամ մուտքի թվային համակարգեր:  Եթե 
ներկայիս բնակիչները ներկա են եւ/կամ մասնակցում են գույքային 
ցուցադրմանը, իրենց օրինական իրավունքներին համապատասխան, ապա 
նրանք պետք էհավատարիմ մնան նույն չափանիշներին, որոնք վերաբերում 
են ֆիզիկական հեռավորության, պատշաճ մաքրման եւ ախտահանման 
կանոնակարգերին, ինչպես նաեւ խթանեն անվտանգ միջավայր բոլոր 
ներկաների համար: 
• Օգտագործել վիրտուալ շրջագայություններ թվային տեխնոլոգիաների, 
սոցիալական մեդիայի եւ այլնի միջոցով` հնարավորության դեպքում, 
ցուցադրութունների կազմակերպման կամ տներ այցելելու փոխարեն: Եթե 
վիրտուալ շրջայցերը հնարավոր չէ, սահմանափակել ցուցադրությունների 
ժամանակ ներկա մարդկանց թիվը: Երբ անշարժ գույքի լիցենզավորված 
անձը կամ վարձակալողը ներկա է, միշտ պահպանեք ֆիզիկական 
հեռավորությունը: 
• Անշարժ գույքի լիցենզավորվածգործակալները կամ վաճառողները / 
վարձակալողները պետք է նախքան անհատական գույքի 
ցուցադրությունները բացեն դռները կամ մուտքի եւ ելքի այլ 
տարածքները` հաճախորդների կողմից մակերեսներին դիպչելու 
հավանականությունը նվազագույնի հասցնելու համար: 
• Անշարժ գույքի լիցենզավորված գործակալները պետք է հիշեցնեն 
հաճախորդներին ցուցադրությունների ընթացքում պահպանել 
ֆիզիկական հեռավորությունը եւ զերծ մնալ բռնակները, 
անջատիչները եւ այլնի շոշափելուց: 
• Անհատական ցուցադրությունների ընթացքում բոլոր անձինք պետք է 
խուսափեն դիպչել գլխիկներին, ծորակներին, զուգարանակոնքերին եւ 
զուգարանի բռնակներին, անջատիչներին, ավտոտնակի դռան բաց 
կոճակներին, բռնակներին, ազդանշանային համակարգի հսկիչներին, 
օդափոխիչներին, պատուհանի բռնակներին, կողպեքներին եւ 
պատյաններին, լողավազանների ծածկույթներին եւ նման այլ իրերի: 
• Նախքան անհատական ցուցադրությունները եւ դրանց ավարտվելուց հետո, 
անշարժ գույքի լիցենզավորված գործակալները պետք է ախտահանեն այն 
գույքն ու անվտանգության հարմարանքները, ինչպիսիք են պաստառները, 
դռան բռնակներն ու կողպեքները եւ ցանկացած այլ մակերես, որը կարող է 
շոշափվել ցուցադրության ընթացքում: 
• Տնային տնտեսության բոլոր տեսուչները եւ ապագա տնային 
տնտեսվարողները, ովքեր ուղեկցում են տեսուչներին, պետք է մուտքի 
հնարավորություն ունենան լվացարաններ եւ/կամ հասանելիություն ձեռքի 
----------------Page (14) Break----------------
                                                                    
մաքրման միջոցներին: 
• Բոլոր տեղեկությունները պետք է առաքվեն էլեկտրոնային եղանակով:  
Դադարեցնել տեղեկագրերի կամ գովազդային կամ տեղեկատվական այլ 
տպագիր նյութերի տրամադրումը: 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1Խոցելի բնակչության համար անհրաժեշտ է հաշվի առնել լրացուցիչ պահանջներ։ Անշարժ գույքի 
ոլորտը պետք է համապատասխանի Cal/OSHA (Աշխատանքի եւ առողջության պաշտպանության 
դաշնային գործակալություն) բոլոր չափորոշիչներին եւ պատրաստ լինի հետեւելու իրենց ուղեցույցին, 
ինչպես նաեւ Հիվանդությունների վերահսկման եւ կանխարգելման կենտրոնների (CDC) եւ Հանրային 
առողջապահության Կալիֆորնիայի դեպարտամենտ (CDPH) ուղեցույցին։ Բացի այդ, գործատուները 
պետք է պատրաստ լինեն փոփոխել իրենց գործողությունները, քանի որ այդ ուղենիշները փոխվում են: 
 
 
----------------Page (15) Break----------------
