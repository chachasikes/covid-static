---
PDFFormatVersion: 1.6
IsAcroFormPresent: false
IsXFAPresent: false
Title: COVID-19 INDUSTRY GUIDANCE
Author: California Department of Public Health
Subject: Fitness Facilities
Creator: Acrobat PDFMaker 20 for Word
Producer: Adobe PDF Library 20.9.95
CreationDate: D:20200802105435-07'00'
ModDate: D:20200803184042-07'00'
date_created: Sun Aug 02 2020 10:54:00 GMT-0700
date_modified: Sun Aug 02 2020 10:54:00 GMT-0700
---
1 
  
 
 
 
 
 
COV LUS QHIA UAS 
XAV KOM TXHUA 
PHAB LAGLUAM UA 
TAU HAIS TXOG 
COVID-19: 
Cov Chaw Neeg Mus Dhia 
Ua Si Kom Ib Ce Muaj Zog 
Thiab Ntsib Kev Noj Qab 
Nyob Zoo 
Lub Xya Hlis, Tim 29, 2020 
 
 
Yuav muab cov lus qhia uas xav kom ua tau coj los siv 
tau yog thaum twg tau txais lus pom zoo los ntawm 
lub nroog cov neeg tuav dejnum saibxyuas kev noj 
qab nyob zoo tom qab lawv tau muab cov ntaub 
ntawv qhia txhua yam txog tus kabmob coj los 
tshawbxyuas tag suav nrog rau qhov tias muaj pes 
tsawg tus neeg muaj tus kabmob hauv txhua txhua 
100,000 tus neeg, cov neeg uas kuaj pom tias muaj tus 
kabmob ntawm tag nrho cov neeg uas mus kuaj, 
thiab cov chaw khomob uas npaj muaj txaus txawm 
tias yuav muaj neeg mob coob ntxiv, cov neeg uas 
tus kabmob ntxim yuav tsim tau teebmeem loj rau, 
qhov kev raws qab cov neeg uas tau nyob ze ib tus 
neeg muaj tus kabmob, thiab kev kuaj.  
----------------Page (0) Break----------------
 
COV NTSIAB LUS DAV DAV 
Thaum Lub Peb Hlis, Tim 19, 2020, Tus State Public Health Officer thiab tus Director of the 
California Department of Public Health tau tso lus tawm los hais kom California cov 
pejxeem feem ntau yuav tsum tau nyob twb ywm hauv tsev los mus tiv thaiv qhov kev 
sibkis ntawm tus kabmob COVID-19 nyob hauv cov pejxeem.  
Qhov teebmeem uas tus kabmob COVID-19 yuav tsim tau rau pejxeem California txoj 
kev noj qab nyob zoo yeej tseem tsis tau paub meej.  Qhov mob uas neeg tau hais 
tawm yog muaj zoo li tsis xis nyob pes tsawg (ib txhia neeg yeej twb tsis muaj sab mab 
dabtsi li) mus rau qhov tias muaj mob hnyav uas yuav ua tau rau tus neeg tuag.  Muaj 
tej pawg neeg, suav nrog rau cov neeg muaj hnub nyoog 65 xyoo lossis laus dua thiab 
cov neeg uas muaj tej co mob loj, xws li kabmob plawv lossis kabmob ntsws lossis 
kabmob ntshav qab zi, yog cov neeg uas ntxim yuav raug mus pw hauv tsev khomob 
thiab yuav muaj cov teebmeem loj.  Txoj kev sibkis feem ntau zoo li yuav yog thaum tib 
neeg nyob sib ze lossis nyob hauv ib lub chaw tsis muaj cua hliv uas muaj ib tus neeg 
muaj tus kabmob nyob rau hauv, txawm tias tus neeg ntawm yeej tsis muaj sab mob 
dabtsi lossis yeej tseem tsis tau muaj sab mob li.  
Ntaub ntawv qhia meej txog cov neeg muaj tus kabmob thiab muaj pes tsawg tus 
neeg muaj tus kabmob COVID-19 ntawm tag nrho cov neeg ua haujlwm nyob rau 
hauv tej phab lagluam lossis tej phab haujlwm, suav nrog rau cov neeg ua haujlwm 
rau txhua yam uas yuav tsum tau muaj los siv (critical infrastructure workers), yeej 
tseem tsis tau muaj nyob rau lub sijhawm tam sim no.  Nws twb muaj neeg muaj tus 
mob coob nyob rau ntau yam chaw ua haujlwm lawm, qhia tias cov neeg ua haujlwm 
yeej muaj qhov uas ntxim yuav kis tau lossis muab tus kab COVID-19 mus kis tau rau 
lwm tus neeg.  Cov pivtxwv ntawm cov chaw haujlwm ntawm no yog muaj cov tsev 
khomob, cov chaw rau cov neeg pab tsis taus lawv tus kheej mus nyob, cov tsev kaw 
neeg, chaw npaj khoom noj, cov tsev rau khoom, cov chaw hlais nqaij, thiab cov khw 
muag khoom noj.  
Nyob rau lub sijhawm uas tau muab qhov kev txwv kom neeg nyob twb ywm hauv tsev 
hloov, nws tseemceeb tias cov chaw haujlwm yuav tsum ua txhua yam los ceev kom 
muaj kev nyabxeeb rau cov neeg ua haujlwm thiab pejxeem.  
Cov kev tiv thaiv tseemceeb yog muaj:  
 ua kom cov neeg nyob deb li deb ntawm lwm tus neeg,  
 cov neeg ua haujlwm thiab cov neeg siv cov chaw neeg mus dhia ua 
si yuav tau siv cov ntaub npog qhov ncauj thiab qhov ntswg (nyob rau 
ntawm cov chaw uas yuav tsis tas siv daim npog qhov ncauj thiab 
qhov ntswg uas muaj chaw ua pa), thiab cov neeg siv cov chaw dhia 
ua si.  
 nquag ntxuav tes thiab ntxuav thiab tsuag tshuaj tua kabmob rau tej chaw thiab 
khoom tsis tseg,  
 cob qhia cov neeg ua haujlwm txog cov tswvyim ntawm no thiab lwm cov 
tswvyim ntawm txoj kev npaj los tiv thaiv kom tsis txhob kis tus kabmob 
COVID-19.  
----------------Page (1) Break----------------
 
Ntxiv ntawd, nws yuav yog ib qho tseemceeb los npaj ib txoj kev los nrhiav kom paub 
cov neeg tshiab uas muaj tus kabmob nyob hauv cov chaw haujlwm, thiab yog 
thaum twg paub lawm, yuav los mus nqis tes daws qhov teebmeem ceev thiab 
koomtes nrog cov neeg tuav haujlwm saibxyuas pejxeem txoj kev noj qab nyob zoo los 
mus muab txoj kev sibkis ntawm tus kab virus ncua.  
LUB HOMPHIAJ 
Daim ntawv no muaj cov lus qhia uas xav kom cov chaw neeg mus dhia ua 
si los mus ua coj los pab tsim ib lub chaw muaj kev nyabxeeb thiab huv siab 
rau cov neeg ua haujlwm.  
LUS QHIA NTXIV: Cov chaw neeg mus dhia ua si uas muaj chaw rau menyuam 
dhia ua si yuav tsum muab cov chaw rau menyuam dhia ua kaw mus txog 
thaum lub xeev lossis lub nroog pub cov chaw zoo li no los mus qhib ib nrab lossis 
tag tib si.  Yog thaum twg pub rov qhib ib nrab lossis qhib tag tib si, mus xyuas 
cov lus qhia uas xav kom ua tau nyob ntawm lub vassab COVID-19 Resilience 
Roadmap website.  Cov lus qhia uas xav kom ua tau yuav siv tsis tau rau cov 
chaw zov menyuam, cov chaw menyuam mus pw hav zoov lossis mus xyaum ib 
yam txujci dabtsi, cov kev ua kislas uas muaj coob tus neeg sibtw ua ke lossis cov 
kev ua kislas uas muaj kev sib chwv, cov dejnum hauv tsev kawm ntawv thiab 
kev kawm, thiab lwm cov chaw rau pejxeem mus sib sau ua ke.Yog xav paub 
cov lus qhia uas xav kom ua tau rau cov chaw menyuam mus nyob thaum 
nruab hnub, cov chaw dhia ua si nraum zoov, thiab chaw zov menyuam, mus 
xyuas cov lus qhia uas xav kom ua tau nyob ntawm lub vassab COVID-19 
Resilience Roadmap website.  Feem ntau ntawm cov dejnum thiab kev ua kislas 
xws li basketball, baseball, ncaws pob, thiab football uas sibtw nyob rau ntawm 
cov chaw neeg mus nyob ua si, cov thaj chaw tsis muaj dabtsi, thiab cov tshav 
ua kislas yeej tsis pub muaj yog tias lawv yuav tsum muaj cov kws cob qhia ua 
kislas thiab cov neeg ua kislas uas yeej tsis yog cov nyob hauv ib yim neeg lossis 
nyob noj ua ke, uas yuav ua rau lawv ntxim yuav kis tau tus kabmob COVID-19 
ntau ntxiv.  Cov neeg nyob hauv ib yim neeg yuav mus ua tau cov dejnum thiab 
kislas zoo li no ua ke.  
Cov lus qhia uas xav kom ua tau no yeej tsis npaj los thim neeg ua haujlwm cov cai, tsis 
hais tias yuav yog los ntawm ib tsab cai, kev tswj lossis cog lus rau ib pawg neeg ua 
haujlwm, thiab yeej tsis muaj txhua, vim nws yeej tsis muaj cov kev txwv hauv kev noj 
qab nyob zoo los ntawm lub nroog, thiab nws yeej tsis yog ib qho uas coj los hloov cov 
kev tswj uas yuav tsum muaj rau kev nyabxeeb thiab kev tswj txoj kev noj qab nyob zoo 
xws li Cal/OSHA cov.1 Ua kom paub txhua yam muaj tshiab hais txog cov kev hloov 
ntawm cov lus qhia uas xav kom ua tau rau pejxeem txoj kev noj qab nyob zoo thiab 
lub xeev/lub nroog cov lus txwv, nyob rau lub sijham tseem muaj qhov teebmeem 
ntawm tus kabmob COVID-19 mus ntxiv.Cal/OSHA muaj cov lus qhia uas xav kom ua 
tau ntxiv hais txog kev nyabxeeb thiab kev noj qab nyob zoo nyob ntawm phab ntawv 
vassab Cal/OSHA Guidance on Requirements to Protect Workers from Coronavirus 
webpage.CDC muaj lus qhia ntxiv rau cov lagluam thiab chaw haujlwm.  
----------------Page (2) Break----------------
 
Yuav Tsum Siv Cov Ntaub Npog Qhov Ncauj thiab 
Qhov Ntswg 
 
Thaum Lub Rau Hli, Tim 18, CDPH tshaj tawm Cov Lus Qhia Uas Xav Kom Ua Tau Hais 
Txog Kev Siv Ntaub Npog Qhov Ncauj thiab Qhov Tswg, uas yuav tsum kom pejxeem 
thiab cov neeg ua haujlwm siv cov ntaub npog qhov ncauj qhov ntswg nyob rau 
ntawm txhua qhov chaw muaj rau pejxeem siv lossis chaw ua haujlwm uas nws muaj 
qhov ntxim yuav kis tau tus kabmob.  
 
Cov neeg nyob hauv California yuav tsum siv cov ntaub npog qhov ncauj thiab qhov 
ntswg yog thaum lawv ua haujlwm, txawm tias yuav yog nyob ntawm chaw haujlwm 
lossis ua qhov haujlwm nyob rau lwm lub chaw, thaum:  
• Muaj kev sibtham nrog ib tus neeg pejxeem tim ntsej tim muag; 
• Ua haujlwm nyob rau ntawm ib qho chaw uas yuav muaj pejxeem siv, txawm 
tias yuav muaj ib tus neeg nyob rau ntawd lossis tsis muaj nyob rau thaum lub 
sijhawm ntawd; 
• Ua haujlwm nyob rau ntawm ib qho chaw npaj lossis thim khoom noj coj mus 
muag lossis faib rau lwm tus neeg; 
• Ua haujlwm nyob rau ntawm lossis taug kev mus dhau ntawm cov chaw uas 
muaj neeg coob siv, xws li cov kev hauv cov kem tsev, cov ntaiv, cov tshuab 
nqa neeg nce thiab nqis tsev, thiab cov chaw nres tsheb; 
• Hauv ib chav tsev lossis ib thaj chaw muaj ruv tsev thiab phab ntsa thaiv uas 
muaj lwm cov neeg(tshwj tias yog cov neeg nyob hauv ib yim neeg lossis nyob 
hauv tib lub tsev) nyob rau hauv thaum ua tsis tau kom lawv tsis txhob nyob sib 
ze; lossis, 
• Tsav lossis siv ib hom kev thauj mus los rau pejxeem (public transportation) lossis 
tsheb thauj neeg (paratransit vehicle), tsheb ntiav me (taxi), lossis tsheb thauj 
neeg coob lossis tsheb muaj neeg coob caij ua ke thaum muaj neeg caij.Peb los 
yeej tseem xav kom siv cov ntaub npog qhov ncauj thiab qhov ntswg txawm tias 
nws yog thaum tsis muaj neeg caij. 
 
Neeg yuav mus nrhiav tau cov lus muaj txhua, suav nrog rau txhua yam uas yuav tsum 
muaj thiab cov kev zam rau cov lub tswj ntawm no, nyob rau ntawm cov lus qhia uas 
xav kom ua tau. Peb yeej xav kom neeg siv cov ntaub npog qhov ncauj qhov ntswg 
nyob rau lwm lub sijhawm lossis lwm qhov chaw, thiab cov tuam txhab ntiav neeg ua 
haujlwm yuav hais tau kom neeg siv ntaub npog qhov ncauj qhov ntswg ntxiv los mus 
ua kom tau raws li lawv tes dejnum los npaj ib lub chaw haujlwm uas muaj kev 
nyabxeeb thiab noj qab nyob zoo rau cov neeg ua haujlwm. Cov tuam txhab ntiav 
neeg ua haujlwm yuav tsum tau npaj kom muaj ntaub npog qhov ncauj qhov ntswg 
rau cov neeg ua haujlwm siv lossis ntxiv nyiaj rov qab rau cov neeg ua haujlwm uas 
lawv rho lawv li nyiaj mus yuav cov ntaub npog qhov ncauj qhov ntswg los siv. 
----------------Page (3) Break----------------
 
Cov chaw haujlwm yuav tsum muaj ib nqis lus tswjhwm kev tsis siv cov ntaub npog 
qhov ncauj thiab qhov ntswg rau ib tus neeg ua haujlwm twg uas muaj ib yam ntawm 
cov kev zam tias tsis siv ib daim ntaub npog qhov ncauj thiab qhov ntswg los tau.  Yog 
tias ib tus neeg txawv tus ntawd yuav tsum tau siv daim ntaub npog qhov ncauj thiab 
qhov ntswg vim nws nquag muaj kev nrog lwm tus neeg sibtham, tiamsis siv tsis tau 
daim ntaub npog qhov ncauj thiab qhov ntswg vim muaj ib tus mob, lub chaw 
haujlwm yuav tsum muaj lwm yam khoom rau lawv siv, xws li ib daim thaiv ntsej muag 
uas muaj ib daim ntaub dai rau tog hauv qab kawg, yog ua tau, thiab yog tias yeej tsis 
ua li cas rau tus mob.  
 
Cov lagluam uas qhib rau pejxeem mus siv yuav tsum paub txog cov kev zam tias tsis 
tag siv cov ntaub npog qhov ncauj thiab qhov ntswg los tau nyob hauv  CDPH Cov Lus 
Qhia Uas Xav Kom Neeg Ua Tau Hais Txog Kev Siv Cov Ntaub Npog Qhov Ncauj thiab 
Qhob Ntswg thiab yuav muab ib tus pejxeem cais tsis tau rau txoj kev tsis siv cov ntaub 
npog qhov ncauj thiab qhov ntswg yog tias tus neeg ntawd yeej ua raws nraim li cov 
lus qhia uas xav kom ua tau.Cov lagluam yuav tsum tau muaj cov nqis lus tswjhwm cov 
kev zam ntawm no rau cov qhua lagluam, cov neeg lawv pab, cov neeg tuaj xyuas, 
thiab cov neeg ua haujlwm. 
 
 
----------------Page (4) Break----------------
 
 
Qhov Kev Npaj Coj Los Siv Rau Ib Lub Chaw 
Haujlwm 
• Muaj ib qho kev npaj los tiv thaiv sau ua ntaub ntawv, npaj los siv rau 
ib lub chaw haujlwm kom tsis txhob kis tus kabmob COVID-19 nyob rau 
ntawm txhua lub tsev haujlwm, muab txhua thaj chaw haujlwm thiab 
txhua txoj haujlwm coj los txheebxyuas qhov tias saib ntxim yuav kis tus 
kabmob yoojyim npaum li cas, thiab tsa ib tus neeg nyob rau ntawm 
txhua lub tsev haujlwm los mus muab txoj kev npaj no coj los siv. 
• Muab CDPH Cov Lus Qhia Uas Xav Kom Ua Tau Hais Txog Kev Siv Cov 
Ntaub Npog Qhov Ncauj thiab Qhov Ntswg coj los siv rau hauv Qhov 
Kev Npaj Coj Los Siv Rau Ib Lub Chaw Haujlwm thiab kom muaj ib nqis 
lus tswjhwm rau cov kev zam. 
• Muaj cov neeg lub npe, xovtooj, thiab email rau lub chaw saibxyuas 
txoj kev noj qab nyob zoo hauv lub nroog uas lub chaw haujlwm nyob 
rau hauv rau kev sib txuaslus txog kev muaj COVID-19 sibkis nyob rau 
ntawm cov neeg ua haujlwm lossis cov neeg tuaj siv lub chaw ntawd. 
• Cob qhia thiab nrog cov neeg ua haujlwm thiab cov neeg sawv cev 
neeg ua haujlwm sibtham hais txog qhov kev npaj thiab muab qhov 
kev npaj rau cov neeg ua haujlwm thiab cov neeg sawv cev lawv.  
• Muab lub chaw haujlwm tshawbxyuas tsis tseg tias saib neeg puas 
ua raws nraim li qhov kev npaj thiab muab txhua yam uas pom tias 
ua tsis tau raws nraim li qhov kev npaj sau tseg thiab qhia kom ua 
tau yog.  
• Nug txhua tus neeg uas muaj tus kabmob COVID-19 thiab txiav txim 
tias saib txoj haujlwm puas yog ib qhov uas muaj kev cuam tshuam 
rau txoj kev kis tau tus kabmob.  Muab txoj kev npaj coj los kho dua 
tshiab raws nraim li qhov yuav tsum tau kho los mus tiv thaiv kom tsis 
txhob muaj kev sibkis tau mus ntxiv.  
• Muab cov kev npaj los dhia dejnum thiab cov lus tswj coj los siv 
yog thaum twg muaj neeg kis tau tus kabmob, kom muab siv raws 
nraim li CDPH cov lus qhia uas xav kom ua tau.  
• Nug kom paub tias cov neeg ua haujlwm uas nyob ze (ze tshaj 
rau kauj ruam ntev li 15 feeb lossis ntev tshaj ntawd) ib tus neeg 
ua haujlwm uas muaj tus kabmob yog leej twg thiab nrhiav kev los 
mus muab tus (cov) neeg kuaj pom tias muaj tus kabmob COVID-
19 thiab cov neeg nyob ze tus (cov) neeg ntawd cais kom nws 
(lawv) mus nyob nws (lawv) ib leeg.  
• Ua raws nraim li cov lus qhia uas xav kom ua tau hauv qab no.Yog ua tsis 
----------------Page (5) Break----------------
 
tau raws nraim li cov lus qhia uas xav kom ua tau yuav ua rau cov chaw 
haujlwm uas muaj neeg kis tau tus kabmob raug kaw lossis qhib tsis tag.  
 
Cov Tswvyim Rau Kev Cob Qhia Cov Neeg Ua 
Haujlwm 
• Lus qhia txog tus kabmob COVID-19, qhov tias yuav tiv thaiv li cas kom 
tsis txhob kis tau tus kabmob, thiab cov mob neeg twb muaj lawm uas 
yuav ua rau lawv kis tau tus kabmob virus yoojyim tshaj. 
• Kev ntsuas tus kheej tom tsev, suav nrog rau qhov kub thiab/lossis cov 
sab mob saib raws li CDC cov lus qhia uas xav kom ua tau. 
• Qhov tseemceeb ntawm txoj kev tsis txhob rov qab mus ua haujlwm: 
o Yog ib tus neeg ua haujlwm muaj cov sab mob ntawm tus 
kabmob COVID-19 zoo li CDC tau piav qhia, xws li ua npaws 
lossis ua no, hnoos, txog siav lossis ua tau pa nyuaj, tsis muaj 
zog, mob tej leeg nqaij lossis ib ce, mob taub hau, cia lis tsis 
hnov tej khoom qab lossis tsw li lawm, mob caj pas, ntxaws 
ntswg lossis los ntswg, xeev siab, ntuav, lossis raws plab, LOSSIS  
o Yog tias ib neeg ua haujlwm tau raug kuaj pom tias muaj tus 
kabmob COVID-19 thiab tseem nyob rau lub caij muab cais 
kom nws nyob nws ib leeg, LOSSIS   
o Yog tias, nyob hauv 14 hnub, ib tus neeg tau mus nyob ze ib tus 
neeg uas tau kuaj pom tias muaj tus kabmob COVID-19 thiab 
tau muab xav tias yeej tseem ntxim yuav sibkis tau (pivtxwv, 
tseem nyob rau lub caij uas muab cais kom nws nyob nws ib 
leeg). 
• Yuav kom ib tus neeg uas tau raug kuaj pom tias nws muaj tus 
kabmob COVID-19 rov qab mus ua haujlwm tau, tus neeg yuav tsum 
tsis txhob muaj cov sab mob los tau ntev li ntawm 10 hnub lawm, 
lawv cov sab mob twb tau ploj zujzus lawm, thiab tus neeg ua 
haujlwm yeej tsis ua npaws (uas yeej tsis tau siv tshuaj ua npaws) los 
tau ntev li 72 teev lawm.   Ib tus neeg ua haujlwm tsis muaj sab mob 
uas tau raug kuaj pom tias muaj tus kabmob COVID-19 yuav rov qab 
mus ua haujlwm tau tom qab 10 hnub ntawm hnub uas tau kuaj pom 
tias nws muaj tus kabmob COVID-19.   
• Mus ntsib kws khomob yog tias lawv cov sab mob ho mob hnyav ntxiv, 
suav nrog hnov lub hauv siab mob lossis ceev tas mus li, tsis nco tom 
ntej tom qab, lossis ob daim dis ncauj lossis lub ntsej muag xiav.  Muaj 
lus tshaj tawm tshiab thiab lus qhia ntxiv nyob ntawm CDC phab ntawv 
vassab (webpage). 
----------------Page (6) Break----------------
 
• Qhov tseemceeb ntawm txoj kev ntxuav tes siv xab npum thiab dej, 
suav nrog rau siv xab npum los txhuam kom ntev li 20 chib (second) 
(lossis siv cov tshuaj tua kabmob pleev tes uas muaj tsawg kawg los 
yog 60% yam tshuaj ethanol xyaw (qhov xav kom muaj) lossis 70% yam 
tshuaj isopropanol xyaw (yog yam tshuaj tua kabmob no yeej tsis muaj 
nyob ntawm ib lub chaw uas cov menyuam yaus tsis muaj neeg laus 
zov yuav mus kov tau) yog thaum twg cov neeg ua haujlwm mus tsis 
tau rau ntawm ib lub dab ntxuav tais diav lossis chaw ntxuav tes, raws 
nraim li CDC cov lus qhia uas xav kom ua tau).  
• Qhov tseemceeb ntawm txoj kev tsis txhob nyob sib ze, thaum cov 
sijhawm ua haujlwm thiab tsis ua haujlwm (mus xyuas ntawm ntu 
ntawv Tsis Txhob Nyob Sib Ze hauv qab no) 
• Kev siv cov ntaub npog qhov ncauj thiab qhov ntswg kom yog, yog muaj:  
o Cov ntaub npag qhov ncauj thiab qhov ntswg yeej tsis tiv thaiv 
tus neeg siv thiab yeej tsis yog ib yam khoom uas tiv thaiv tus 
kheej (PPE).  
o Cov ntaub npog qhov ncauj thiab qhov ntswg yuav pab tiv thaiv 
cov neeg nyob ze tus neeg siv, tiamsis yeej hloov tsis tau qhov uas tsis 
txhob nyob sib ze thiab nquag ntxuav tes. 
o Cov ntaub npog qhov ncauj thiab qhov ntswg yuav tsum npog tau lub 
qhov ncauj thiab qhov ntswg. 
o Cov neeg ua haujlwm yuav tsum ntxuav tes thiab siv cov tshuaj 
tua kabmob los pleev tes ua ntej thiab tom qab siv lossis kho cov 
ntaub npag qhov ncauj thiab qhov ntswg. 
o Tsis txhob mus kov qhov muag, qhov ntswg, thiab qhov ncauj. 
o Yuav tsum tsis txhob muab cov ntaub npog qhov ncauj thiab qhov ntswg 
uas neeg siv lawm coj mus rau lwm tus neeg siv thiab muab ntxhua lossis 
pom tseg tom qab txhua hnub ua haujlwm. 
• Cov lus muaj nyob hauv CDPH Cov Lus Qhia Uas Xav Kom Ua Tau Hais 
Txog Kev Siv Cov Ntaub Npog Qhov Ncauj thiab Qhov Ntswg, uas qhia 
cov sijhawm yuav tsum tau siv ntaub npog qhov ncauj thiab qhov ntswg 
thiab cov kev zam, nrog rau cov lus tswjhwm, cov lus tswj hauv chaw 
haujlwm, thiab cov kev coj uas lub chaw haujlwm tau muaj los ua kom 
neeg siv cov ntaub npog qhov ncauj thiab qhov ntswg.Qhov kev cob 
qhia los kuj yuav muaj lub chaw haujlwm cov lus tswjhwm qhov tias lawv 
yuav npaj li cas rau cov neeg uas muaj kev zam tias tsis siv cov ntaub 
npog qhov ncauj thiab qhov ntswg los tau. 
• Xyuas kom meej tias cov neeg ntiav sab nraum tuaj pab haujlwm, cov 
neeg ntiav tuaj ua haujlwm ib ntu xwb, lossis cov neeg muaj ntawv cog 
lus ua haujlwm nyob ntawm lub tsev haujlwm los yeej tau txais kev cob 
qhia hais txog cov lus tswjhwm kev tiv thaiv kom tsis txhob kis tau tus 
----------------Page (7) Break----------------
 
kabmob COVID-19 thiab muaj cov khoom siv uas yuav tsum tau npaj 
thiab cov khoom tiv thaiv tus kheej (PPE).Muab cov dejnum no coj los 
nrog lub lagluam lossis koomhaum uas xa cov neeg ntiav tuaj ua 
haujlwm ib ntu xwb thiab/lossis cov neeg muaj ntawv cog lus ua haujlwm 
sibtham ua ntej.  
• Cov ntaub ntawv hais txog cov nyiaj them rau cov hnub ib tus neeg ua 
haujlwm so tsis mus ua haujlwm uas muaj rau cov neeg ua haujlwm tej 
zaum yuav muab cov nyiaj ntawd rau cov neeg ua haujlwm los mus pab 
kom lawv nyob twb ywm tau hauv tsev.  Mus xyuas cov lus qhia ntxiv nyob 
ntawm tsoomfwv cov kev pabcuam los txhawb nqa txoj kev tsis mus 
haujlwm vim muaj mob thiab cov nyiaj muab rau cov neeg muaj mob 
rau tus kabmob COVID-19, suav nrog rau cov cai uas cov neeg ua 
haujlwm muaj nyob rau hauv tsab cai Families First Coronavirus Response 
Act  thiab cov cai uas cov neeg ua haujlwm muaj nyob hauv txoj cai tau 
cov nyiaj muaj mob thiab cov haujlwm cuam tshuam rau COVID-19 raws 
nraim li tus Tswvxeeb tsab cai Executive Order N-62-20 thaum lub caij siv 
tsab no tseem tsis tau tag sijhawm. 
 
Cov Kev Tiv Thaiv thiab Kev Ntsuas Cov Tib 
Neeg 
• Muaj kev ntsuas qhov kub thiab/lossis cov sab mob rau txhua tus neeg 
ua haujlwm thaum lawv yuav mus pib lawv txoj haujlwm thiab cov neeg 
ua lagluam lossis cov neeg ntiav sab nraum tuaj pab haujlwm thaum 
lawv yuav nkag mus rau hauv lub tsev haujlwm.  Xyuas kom meej tias lub 
tshuab ntsuas qhov kub/cov sab mob yuav tsum ua kom tus neeg ntsuas 
tsis txhob tau nyob ze tus neeg ua haujlwm txog qhov uas ua tau.  
• Yog tias yuav tsum tau muaj kev ntsuas tus kheej tom tsev, uas nws yog 
ib qho siv tau los hloov qhov uas yuav tau ntsuas tom chaw hhaujlwm, 
los mus xyuas kom meej tias yeej muaj kev ntsuas ua ntej tus neeg ua 
haujlwm tawm ntawm tsev mus rau tom haujlwm thiab yeej ua raws 
nraim li CDC cov lus qhia uas xav kom ua tau, zoo li tau muab piav qhia 
rau ntawm ntu ntawv Tswvyim Rau Kev Cob Qhia Cov Neeg Ua 
Haujlwm saum no. 
• Hais cov neeg ua haujlwm uas tsis xis nyob lossis muaj cov sab ntawm 
ntawm tus kabmob COVID-19 kom lawv nyob twb ywm tom tsev tsis 
txhob mus ua haujlwm.  
• Cov chaw haujlwm yuav tsum muaj txhua yam khoom tiv thaiv thiab 
xyuas kom meej tias cov neeg ua haujlwm yeej siv cov khoom ntawd, 
suav nrog rau cov khoom tiv thaiv qhov muag thiab cov hnab looj tes 
yog thaum twg yuav tsum tau siv. 
• Cov chaw haujlwm tsim nyog siv cov hnab looj tes uas siv ib zaug xwb rau 
ntawm cov chaw uas yuav pab tau txoj kev yuav kom nquag ntxuav tes 
----------------Page (8) Break----------------
 
lossis kom siv cov tshuaj tua kabmob pleev tes; cov pivtxwv yog rau cov 
neeg ua haujlwm uas ntsuas lwm tus neeg cov sab mob lossis siv cov 
khoom uas neeg nquag kov. 
• Cov neeg ua haujlwm yuav tsum ntxuav tes thaum tuaj txog hauv chaw 
haujlawm, tom qab tau pab ib tus neeg tuaj siv lub tsev dhia ua si, tom 
qab kov lawv daim ntaub npog qhov ncauj thiab qhov ntswg, tom qab 
siv chav dej, thiab thaum tawm mus tsev.  
• Yog tias nws tsis yog nyob sab nraum zoov, cov neeg ua haujlwm thiab 
cov neeg tuaj siv lub chaw ntawd yuav tsum tau siv cov ntaub npog 
qhov ncauj thiab qhov ntswg txhua lub sijhawm tshwj tias yog thaum 
lawv mus da dej xwb.  Peb yeej xav kom cov neeg mus da dej tom tsev 
yog ua tau.  
• Lub chaw CDPH cov lus qhia uas xav kom ua tau yeej zam cov neeg ua 
haujlwm thiab cov neeg tuaj siv lub chaw ntawd kom lawv tsis tag siv 
cov ntaub npog qhov ncauj thiab qhov ntswg thaum ua tej yam kev 
dhia ua si nraum zoov, tsuav yog lawv ua tau kom cov neeg nyob nrug 
deb kom ze kawg los yog rau kauj ruam ntawm lwm tus neeg.  
• Yog ua tau, siv kev teem caij mus siv lub tsev dhia ua si.  Siv qhov kev 
teem caij mus siv los mus hais rau cov neeg paub li ntawm 24 teev ua 
ntej lawv lub sijhawm teem mus siv los nug tias saib lawv puas tseem 
yuav tuaj siv thiab saib lawv lossis ib tus neeg hauv lawv yim neeg puas 
muaj cov sab mob ntawm tus kabmob COVID-19.Yog tias tus neeg siv 
teb tias muaj, yuav tsum tau hais rau tus neeg siv tias nws yuav siv tau lub 
tsev dhia ua si yog tias nws yuav tsis tsim teebmeem hauv kev noj qab 
nyob zoo rau lwm tus neeg siv lossis cov neeg ua haujlwm hauv lub tsev 
dhia ua si.Yuav siv tau ib qho app, email, lossis ntawv xa hauv xovtooj 
(text) los nrog tus neeg sib txuaslus, yog ua tau. 
• Yuav tsum ntsuas qhov kub thiab/lossis cov sab mob ntawm cov neeg siv 
thaum lawv tuaj txog ntawm lub chaw dhia ua si thiab hais kom lawv siv 
cov tshuaj tua kabmob los npleev tes thiab kom lawv siv cov ntaub npog 
qhov ncauj thiab qhov ntswg raws nraim li CDPH cov lus qhia uas xav 
kom ua tau.   
• Hais rau cov neeg siv paub ua ntej kom lawv nqa ib daim ntaub npog 
qhov ncauj thiab qhov ntswg thiab npaj ib co ntaub rau cov neeg uas 
hnov qab nqa ib daim tuaj tau siv, yog tias ua tau.Cov tsev dhia ua si 
yuav tsum muaj ntaub ntawv qhia uas tsim nyog, suav nrog rau muaj 
cov paib nyob rau nawm txhua lub qhov rooj nkag mus rau hauv lub 
tsev thiab nyob rau ntawm cov chaw uas zoo thiab neeg yuav pom, 
los mus qhia rau cov neeg ua haujlwm thiab cov neeg siv hais txog 
kev siv cov ntaub npog qhov ncauj thiab qhov ntswg thiab qhov 
tseemceeb ntawm txoj kev ua kom tsis txhob nyob sib ze.  
 
----------------Page (9) Break----------------
 
Cov  Lus Tswj Kev Ntxuav thiab Tsuag Tshuaj Tua 
Kabmob Rau Tej Chaw thiab Khoom Siv 
• Muab cov lus tswj txoj kev ntxuav thiab tsuag tshuaj rau lub chaw dhia 
ua si ua muaj tam sim no coj los tshawbxyuas saib puas tau zoo txaus, 
suav nrog rau kev tu cov chaw txais cov neeg siv, cov chav xauv 
khoom, cov chav dej, thiab cov chaw da dej thiab muab cov lus tswj 
txoj kev tu kho dua tshiab yog muaj tej qhov uas yuav tsum tau kho.  Cov 
tsev dhia ua si yuav tsum ntau npaj los mus:  
o Npaj ib daim ntawv teev cov sijhawm qhia txhua yam thiab muab 
cov sijhawm qhib kho lossis hloov los mus ua kom muaj sijhawm los 
ntxuav thiab tsuag tshuaj tua kabmob tsis tseg nyob hauv ib hnub. 
o Ntxuav txhua qhov chaw lossis khoom siv ntau ntau zaug hauv ib 
hnub nyob rau cov chaw uas muaj neeg mus mus los los coob, xws li 
cov chaw txais cov neeg siv thiab cov chaw neeg nyob tos, cov 
chav hloov khaub ncaws, cov chav xaum khoom, thiab cov chaw 
so thiab cov chaw neeg nkag thiab tawm suav nrog rau cov ntaiv, 
cov tshuab nqa neeg nqis thiab nce tsev, cov nqaj rau neeg tuav 
raws tej ntaiv, thiab cov pob tswj cov tshuab nqa neeg nqis thiab 
nce tsev. 
o Tsuag tshuaj tua kabmob rau cov chaw uas neeg nquag siv, suav 
nrog rau cov tshuab thiab khoom siv los dhia ua si, cov txee, cov 
tshuab muag khoom siv lossis khoom txom ncauj, cov pob qhov 
rooj, thiab cov chaw ntxuav tes.  
o Muab sijhawm txaus rau cov neeg ua haujlwm los mus ntxuav thiab 
tu lub tsev dhia ua siv thaum lawv ua lawv txoj haujlwm.  Yuav tsum 
muab cov dejnum ntxuav thiab tu lub tsev dhia ua si rau cov neeg 
ua haujlwm ua nyob rau lub sijhawm uas lawv ua haujlwm zoo li nws 
yog ib co dejnum hauv lawv txoj haujlwm.  
o Xyuas kom meej tias txhua tus neeg ua haujlwm yeej tau txais kev 
cob qhia los mus siv thiab muaj cov tshuaj ntxuav khoom thiab cov 
tshuaj tua kabmob txaus siv, yog thaum twg yuav tau siv.Ua raws 
nraim li CDC cov lus qhia uas xav kom ua tau hais txog kev ntxuav 
thiab  kev tsuag tshuaj tua kabmob tag tib si.Ua raws nraim li cov uas 
Cal/OSHA yuav tsum kom ua thiab Cal/OSHA cov lus qhia kom cov 
tuam txhab tsim khoom siv ua los mus npaj kom muaj kev nyabxeeb 
thiab kev yuav tsum tau siv cov khoom tiv thaiv tus kheej thaum siv 
cov tshuaj ntxuav ub no.  
o Cov neeg ua haujlwm yuav tsum muaj chaw dav txaus rau cua hliv 
(cua khiav) nyob rau ntawm cov chaw uas lawv tsuag tshuaj tua 
kabmob.Yog tu ib chav dej lossis lwm lub chaw uas me, nco ntsoov 
muab lub qhov rooj thiab cov qhov rais qhib.  
----------------Page (10) Break----------------
 
o Tu cov chaw cua sov thiab cua txias tawm thiab nkag txhua hnub.  
o Yuav tsum muaj cov khoom siv tu cov qho txhab me rau cov neeg 
ua haujlwm siv, suav nrog rau cov ntaub nplaum lossis lwm cov 
khoom los mus qhw tej qhov nqaij to, kos, lossis qhov txhab nyob 
ntawm daim tawv nqaij thiab muaj ntaub npaum txaus hloov tsis 
tseg.  
o Yuav tsum hais kom cov neeg siv nco qab nyob kom deb ntawv 
cov neeg tu tsev li ntawm rau kauj ruam.  Npaj ib txoj kev los nug 
cov neeg ua haujlwm los mus xyuas kom meej tias cov neeg siv yeej 
ua raws nraim li cov lus tswj.  Xyuas kom meej tias cov neeg ua 
haujlwm yeej muab tej yam zoo li no coj los hais qhia tau tsis muaj 
qhov ntshai tias yuav muaj txim lossis kev ua phem rov qab.  
o Siv cov tuam txhab tu vajtse los mus pab cov haujlwm tu uas muaj 
ntau tshaj qhov cov neeg ua haujlwm tu tau, yog thaum yuav tsum 
tau siv. 
• Muaj cov tshuaj tua kabmob siv los tu, suav nrog rau cov tshuaj tua 
kabmob pleev tes thiab cov ntaub so tua kabmob nyob rau ntawm cov 
qhov rooj nkag thiab tawm, cov tshuab dhia ua si, cov chav dhia ua si, 
cov chav hloov nkaub ncaws thiab cov chav xauv khoom,thiab lwm cov 
chaw, thiab muab cov tshuaj tua kabmob pleev tes rau txhua tus neeg 
ua haujlwm siv uas yeej tau pab thiab nrog cov neeg siv hais lus (pivtxwv, 
cov neeg ua haujlwm ntawm lub chaw txais cov neeg siv).   
• Yuav tsum kom cov neeg siv los mus siv cov ntaub so uas npaj rau lawv 
siv coj los so cov khoom siv, cov ntaub pua hauv av, thiab cov tshuab 
ua ntej lawv yuav siv thiab tom qab lawv siv tag.  Xyuas kom meej tias 
yeej muaj cov thoob rau khoom pov tseg uas muaj hnab ntim, tsis tau 
siv tes kov nyob thoob plaws lub tsev dhia ua si rau neeg pov cov 
ntaub so uas siv tag lawm.  
• Yog tias cov neeg siv tu tsis tau lossis tsis kam so/tu cov khoom siv tom 
qab lawv siv tag, npaj cov paib uas hais "ready to clean" rau cov 
neeg siv los mus muab tso rau ntawm cov khoom siv tom qab lawv siv 
tag, sub thiaj li paub muab tu ua ntej neeg yuav rov qab siv. 
• Npaj ib txoj kev rau cov neeg siv los mus qev cov khoom siv thiab lwm yam 
khoom me (pivtxwv, cov roj hmab, cov hlua, cov ntaub pua hauv av, cov 
log roj hmab uas neeg siv los dhia ua si, tej yam khoom zoo li no).Tsim ib 
txoj kev los mus tu thiab so cov khoom ntawm no thaum neeg nqa rov qab 
los.  
• Ua raws nraim li CDC cov lus qhia uas xav kom ua tau los mus xyuas 
kom meej tias cov khoom siv dej yeej tsis muaj teebmeem tom qab tau 
muab lub tsev dhia ua si kaw ntev los mus txo qhov uas ntxim yuav kis tau tus 
kabmob Legionnaires’ disease thiab lwm yam kabmob nyob hauv 
dej.  
----------------Page (11) Break----------------
 
• Yog ua tau, txuas cov chaw tso dej uas tsis tau siv tes qhib rau neeg 
siv, coj los siv ntim cov taub dej uas siv tau ntau zaug lossis cov khob 
uas siv ib zaug xwb ces muab pom tseg.  Muaj ib daim paib hais kom 
cov neeg ua haujlwm thiab cov neeg siv tsis txhob pub lub taub dej 
lossis lub khob chwv tus kais tso dej.  Yog tias yuav txuas tsis tau ib 
chaw tso dej uas tsis tau siv tes qhib, hais rau cov neeg ua haujlwm 
thiab cov neeg siv kom lawv ntxuav tes lossis siv cov tshuaj tua 
kabmob pleev tes ua ntej thiab tom qab nias lub pob tso dej ntawm 
cov chaw haus dej.  
• Hais kom cov neeg siv nqa phuam thiab cov ntaub pua hauv av 
thiab xav saib puas yuav tso tseg txoj kev npaj phuam thiab lwm 
yam khoom tu tus kheej rau neeg siv.  
• Hais txog cov phuam, cov ntaub so, lossis lwm yam khoom uas muab 
ntxhua tau coj los siv nyob ntawm lub tsev dhia ua si, ua raws nraim li 
CDC cov lus qhia uas xav kom ua tau rau cov khoom ntawd.  Npaj ib 
lub thawv uas kaw tau rau cov neeg siv los mus muab cov phuam lossis 
lwm yam khoom uas lawv siv tag coj mus pov rau hauv.Xyuas kom meej 
tias neeg yeej muab tsis tau cov khoom ntawd coj mus siv mus txog 
thaum muab ntxhua tag uas yog siv ib lub chaw ntxhua khaub ncaws 
lossis muab ntxhua rau cov dej kub txog 160 degrees Fahrenheit luv 
kawg los yog ntev li 25 feeb.  Muab tag nrho cov ntaub lossis phuam 
khaws cia rau ntawm ib lub chaw ua huv, muaj chaw kaw.  Xyuas kom 
meej tias tus neeg tu cov phuam lossis khoom uas yuav muab ntxhua 
yeej looj hnab tes.  
• Yuav tsum tau muab tej khoom siv me, suav nrog rau cov phau ntawv 
xovxwm, cov phau ntawv, cov chaw haus dej (tshwj tias yog cov tsis tau 
siv tes qhib), thiab lwm yam khoom tau cov neeg siv, tshem tawm 
ntawm cov chaw txais cov neeg siv thiab lwm qhov chaw nyob hauv 
lub tsev dhia ua si.Muab cov khoom siv ua tsis tag siv tshem tawm 
ntawm cov chav xauv khoom los mus pab ua kom tsis txhob muaj chaw 
rau neeg chwv ntau. 
• Cov neeg ua haujlwm thiab cov neeg siv yuav tsum tsis txhob tuav tes, 
sib tsoo nrig lossis lauj tshib, thiab muaj lwm yam kev sib chwv.  Cov neeg 
ua haujlwm los kuj yuav tsum tau tsis txho qev khoom siv, xovtooj, khoom 
electronics, thiab tej ntaub ntawv kom ntau li ntau tau thiab, yog ua tau, 
xyuas kom meej tias cov neeg ua haujlwm yeej nyias muaj nyias ib lub 
rooj ua haujlwm rau lawv siv.  Tsis txhob sib qev cov khoom siv PPE kiag li.  
• Thaum yuav xaiv cov tshuaj tua kabmob, cov chaw haujlwm yuav tsum tau siv 
cov tshuaj tau txais kev pom zoo coj los siv tua tus kabmob COVID-19 nyob 
ntawm lub chaw Environmental Protection Agency (EPA)-approved 
teev cov tshuaj tau txais kev pom zoo thiab ua raws nraim li cov lus qhia 
siv yam tshuaj ntawd. Siv cov tshuaj tua kabmob uas muaj ntawv lo tias 
yeej tua tau cov kabmob tshiab, cov tshuaj dawb tov dej (bleach) (5 
dia tov xyaw ib nkas loos dej), lossis cov cawv cuaj caum uas muaj 
----------------Page (12) Break----------------
 
tsawg kawg los 70% cawv xyaws uas yeej siv tau los so tej khoom thiab 
chaw.Muaj kev cob qhia rau cov neeg ua haujlwm txog kev siv tej 
tshuaj tua kabmob, lub tuam txhab ua cov lus qhia siv, cov kev yuav 
tsum muaj cua hliv, thiab Cal/OSHA cov kev uas yuav tsum tau ua kom 
siv tau muaj kev nyabxeeb.  Cov neeg ua haujlwm uas siv cov tshauj 
ntxhuav lossis tshuaj tua kabmob yuav tsum looj hnab tes thiab siv lwm 
yam khoom tiv thaiv raws li qhov uas yam tshuaj yuav kom siv.  Ua raws 
nraim li cov kev tu kom muaj kev nyabxeeb rau cov neeg mob hawb 
pob uas lub chaw California Department of Public Health pom zoo kom 
tu thiab xyuas kom meej tias yeej muaj cua hliv txaus.  
• Thaum twg ua tau, tsis txhob cheb lossis siv lwm cov kev tu uas yuav 
ua rau kabmob ya.  Siv cov tshuab nqus tsev uas muaj ib daim ntxaij 
lim hmoov av HEPA yog thaum twg ua tau.  
• Txuas cov tshuab lim cua nqa tau uas lim tau zoo, muab cov ntxaij lim 
cua hauv lub tsev hloov rau cov uas lim tau zoo tshaj plaws, thiab kho 
lwm yam los ua kom cov cua sab nraum zoov nkag tau los rau sab 
hauv tsev ntau thiab muaj cua hliv hauv cov chaw ua haujlwm thiab 
lwm cov chaw.  
• Muab cov paib qhia txog cov kev tiv thaiv kom tsis txhob kis tau 
kabmob coj los tso thoob plaws lub tsev dhia ua si, suav nrog rau 
qhov tseemceeb ntawm txoj kev siv cov ntaub npog qhov ncauj 
thiab qhov ntswg thiab kev nquag ntxuav tes.  
 
Lus Qhia Kom Muaj Kev Tsis Txhob Nyob Sib Ze 
• Muaj kev txwv los mus xyuas kom meej tias yeej muaj kev tsis txhob 
nyob sib ze uas nyob ze kawg los yog li ntawm rau kauj ruam deb 
nyob hauv nruab nrab ntawm cov neeg ua haujlwm thiab cov neeg 
siv.  Yeej siv tau tej yam dabtsi los thaiv lossis tej yam dabtsi los cim 
kom pom (pivtxwv, muab ib yam dabtsi lo rau hauv pem teb los 
qhia, cov ntaub nplaum muaj xim, lossis paib los qhia kom cov neeg 
ua haujlwm thiab/lossis cov neeg siv paub tias lawv yuav sawv qhov 
twg thaum lawv tos los mus muab npe nkag mus siv nyob ntawm cov 
chaw txais neeg siv lossis thaum lawv nyob tos siv ib yam khoom siv). 
• Muab cov khoom siv txawb kom nrug deb li rau kauj raum, txawb kom 
nrug deb tshaj ntawd rau cov tshuab neeg khiav (treadmills) thiab lwm 
yam khoom siv uas yuav tau sib zog los ua.  Yuav muab cov khoom 
txawb tau zoo li tus "X" los ua kom txawb tau nrug deb tshaj.  Muaj khoom 
thaiv los yeej yog ib yam zoo los ua kom qhov kev sibkis ntawm cov neeg 
lossis cov chaw dhia ua si muaj tsawg.  
• Siv cov txiag Plexiglas lossis lwm yam khoom thaiv uas tsis muaj khoom 
dabtsi nkag tau coj los thaiv lub chaw txais cov neeg siv, yog ua tau, los 
----------------Page (13) Break----------------
 
mus ua kom txoj kev sib hais lus ntawm cov neeg ua haujlwm thiab cov 
neeg siv muaj tsawg.  Muaj txujci (tool) txheeb neeg nkag saum 
huabcua, tsis siv tes kov, yog ua tau, sub cov neeg siv thiaj li tsis tau mus 
siv lub chaw txais cov neeg siv.  
• Muab lwm yam dejnum uas tsis yog cov tseemceeb ncua tseg, suav 
nrog rau chaw muag khoom, chaw mus ncu pa dej kub (spa), chaw 
zov menyuam, kev dhia ua si rau cov yim neeg, thiab chaw muag 
khoom noj.   Yog cov tsev dhia ua si muaj cov chaw zoo li no, lawv 
yuav tsum mus xyuas cov lus qhia uas xav kom ua tau hais txog cov 
chaw ntawm no nyob ntawm lub vassab COVID-19 Resilience 
Roadmap website. 
• Xav saib puas yuav teev ib co sijhawm coj los rau cov neeg uas ntxim 
yuav kis tau tus kabmob ntau tshaj lossis muaj mob siv, suav nrog rau 
cov neeg muaj hnub nyoog siab uas teem caij tuaj siv xwb.  
• Tshawbxyuas qhov tias saib lub chaw yuav txaus pes tsawg leej neeg siv 
thaum muab saib raws li qhov dav ntawm lub tsev los mus npaj ib txoj 
kev qhia tias yuav pub pes tsawg tus neeg siv xwb thiaj li yuav ua tau 
kom muaj kev tsis txhob nyob sib ze thiab txwv cov neeg siv uas yuav 
pub nkag mus rau hauv lub chaw dhia ua si rau ib lub sijhawm twg thiaj 
li yuav muaj kev nyob tau deb zoo li no.   Lwm yam uas yuav ua tau los 
mus txhawb txoj kev ua kom tsis txhob nyob sib ze nyob hauv lub tsev 
dhia ua rau cov neeg siv yog muaj:  
o Muaj ib qho kev teem sijhawm mus siv nyob hauv online, zoo li 
qhia nyob hauv ntu ntawv Cov Kev Tiv Thaiv thiab Kev Ntsuas Cov 
Tib Neeg muaj nyob rau hauv daim ntawv no, los mus ua kom tsis 
txhob muaj neeg sawv tos hauv lub tsev dhia ua si lossis raum 
zoov thiab pab tswj kom ua tau raws li qhov tias tsuas pub pes 
tsawg leej neeg siv rau ib lub sijhawm twg xwb.  
o Kev txwv uas tsuas pub pes tsawg tus neeg siv nkag mus rau hauv 
lub chaw dhia siv rau ib lub sijhawm.Tsuas yog cov neeg siv uas yeej 
dhia ua si thiaj li yuav nyob tau hauv lub tsev dhia ua si.  Cov neeg 
siv yuav tsum tsis txhob nyob ntawm lub chaw txais neeg siv.  
o Siv cim thiab paib los qhia kom tsuas muaj ib txoj kev mus thiab ib 
txoj kev los nyob thoob plaws lub chaw dhia ua si. 
o Muab cov roj tog uas leej twg yuav siv los tau tshem tawm 
thiab/lossis muab cov chaw uas cov neeg mus zauv ua si thaiv tsis 
txhob pub neeg mus zaum. 
o Muab cov chaw xauv khoom hauv chav xauv khoom teeb kom 
tsis txhob nyob sib ze.  
o Muab tag nrho cov khoom siv thiab cov tshuab tso kom deb li rau 
kauj ruam lossis muab ib co tua tsis txhob pub neeg siv los ua kom 
tsis txhob nyob sib ze.  
----------------Page (14) Break----------------
 
o Muab cov kev cob qhia kho kom tus kws qhia nyob ze kawg los yog 
deb li rau kauj ruam.  
o Muab cov kev cob qhia uas muaj coob tus neeg kawm kho kom tsis 
txhob muaj neeg coob tshaj qhov yuav ua kom cov neeg kawm 
yuav nyob tau deb li rau kauj raum thiab/lossis muab cov kev kawm 
txav mus qhia nyob rau nraum zoov lossis mus qhia ntawm cov 
chaw dav zoo li cov tshav sibtw pov basketball, yog ua tau.  Cov 
kev dhia ua si uas yuav pub muaj yog cov uas tseem ceev tau kom 
cov neeg tsis txhob nyob sib ze thiab nws yeej tsis muaj kev sib 
chwv.  
• Yuav tsum muab cov kev dhia ua si uas yuav tsum tau nyob ze tshaj li 
rau kauj ruam ncua tseg.  Qhov no yog muaj cov kev ua kislas xws li cov 
muaj ntau tus neeg sibtw ua ke, cov kev sibtw hauv tsev kawm ntawv, 
kev sibtw pov basketall tom tej kev, lossis cov kev sibtw khiav.  
• Muab cov rooj sibtham tim ntsej tim muag rau cov neeg ua haujlwm 
kho, yog tias yuav tsum tau muaj, los mus ua kom muaj kev tsis txhob 
nyob sib ze thiab siv cov kev sibtham saum huabcua lossis muaj cov rooj 
sibtham me uas tsis muaj neeg coob nyob rau ntawm lub tsev dhia ua si 
los mus ua kom ua tau raws nraim li cov lus qhia uas xav kom ua tau 
hauv txoj kev tsis txhob nyob sib ze.  
• Pub cov neeg ua haujlwm uas thov kom muab lawv cov dejnum 
hloov los mus ua kom lawv tsis txhob muaj kev nyob ze cov neeg 
siv thiab lwm cov neeg ua haujlwm ntau (pivtxwv, saibxyuas cov 
haujlwm ntaub ntawv hauv huabcua (telework).  
• Tsis txhob tso cov neeg mus so haujlwm thiab noj su rau tib lub 
sijhawm, tsis txhob ua txhaum cov cai them nyiaj hli thiab cov 
sijhawm ua haujlwm, los mus ua kom tau raws li cov lus tswj 
kev tsis txhob nyob sib ze.  
• Muab cov chav so kaw, siv khoom los thaiv, lossis ua kom cov rooj noj 
mov thiab/lossis rooj zaum tsis txhob nyob sib ze thiab hais cov neeg 
ua haujlwm kom lawv tsis txhob mus nyob ua ke thaum so lossis noj 
su.Yog ua tau, npaj cov chaw so thiab noj su rau nraum zoov uas muaj 
ntxov ntxoo thiab rooj zaum los ua kom tsis muaj kev nyob sib ze.  
 
 
 
 
 
 
----------------Page (15) Break----------------
 
Lwm Cov Tswvyim Ntxiv Uas Yuav Siv Tau 
Rau Cov Chav Dej thiab Chaw Da Dej 
Muaj Coob Tus Neeg Siv 
 
• Cov tsev dhia ua si yuav tsum xav txog qhov kev muaj neeg ua haujlwm 
thiab lwm yam dejnum thiab cov khoom siv uas yuav tsum tau npaj los 
mus ua kom ntxuav thiab tu tau cov chav xauv khoom thiab cov chaw 
da dej tsis tseg hauv ib hnub.  
• Yuav tsum tau tu cov chav dej thiab chav xauv khoom tsis tseg hauv ib 
hnub siv tshuaj tua kabmob EPA-registered disinfectants.Yuav tsum tau 
tu thiab tsuag tshuaj tua kabmob rau cov chaw neeg nquag chwv xws 
li cov kais dej, chaw tawm rooj hauv chav dej, cov pob qhov rooj,thiab 
cov pob tua teeb.  
• Tsim ib daim ntawv muaj cov sijhawm tu cov chav dej thiab cov 
chav xauv khoom thiab coj mus lo kom neeg pom.  Muab daim 
ntawv teev cov sijhawm tu chav dej thiab chav xaum khoom coj 
mus lo rau ntawm lub qhov rooj sub cov neeg siv thiaj li paub tias lub 
sijhawm twg lawv yuav mus siv tau/siv tsis tau chav dej thiab/lossis 
chav xauv khoom.  Nco ntsoov muab chav dej kaw thaum tu thiab 
tsuag tshuaj tua kabmob rau rau cov khoom siv hauv chav dej.  
• Siv ib daim ntawv txheeb lossis tshawbxyuas qhov kev tu los mus xyuas 
saib tau tsuag tshuaj tua kabmob thiab tu cov chav dej thiab chav 
xauv khoom ntau zaug npaum li cas.  
• Yuav siv tau lub chaw da dej thiab chav xauv khoom yog tias yeej 
muaj khoom los thaiv lossis muaj paib qhia tias yuav tsum nyob deb 
npaum li cas.  Yog tias yeej thaiv tsis tau lossis yeej nyob tsis tau deb, 
yuav tsum tsis txhob qhib cov chaw no.  
• Xyuas kom meej tias cov chaw tu yeej qhib thiab yeej muaj cov 
khoom siv los tu txhua lub sijhawm.  Npaj xab npum, ntawv so tes, 
thiab tshuaj tua kabmob pleev tes ntau ntxiv sub thiaj li muaj siv yog 
thaum yuav tau siv.  Txuas cov khoom siv uas tsis tag siv tes nias lossis 
kov dabtsi li, yog ua tau, suav nrog rau cov kais dej, taub xab npum, 
taub tshuaj tua kabmob pleev tes, thiab lub chaw tso ntawv so tes.  
• Cov qhov rooj nkag mus rau cov chav dej uas muaj ntau lub chaw siv 
yuav tsum yog cov qhib thiab kaw tau tsis tag yuav chwv cov tes, siv ib 
yam khoom qhib, lossis siv tes nias kom qhib, yog thaum twg ua tau.  
Yog tias neeg yeej qhib tsis tau lub qhov rooj yog lawv tsis kov tus tes 
lossis siv tes nias, muab ib lub thoob rau khoom pov tseg coj los tso rau 
ntawm lub qhov rooj rau neej pov cov ntawv so tes thaum lawv siv lub 
qhov rooj.  Lub chaw thiab lub thoob yuav tsum tsis txhob thaiv kev 
thaum neeg tawm, khiav taw, cov khoom siv thaum muaj xwmceev, 
----------------Page (16) Break----------------
 
lossis lwm yam kev los ua raws li tsab cai Americans with Disabilities 
Act.Nco ntsoov muab cov khoom neeg pov rau hauv lub thoob coj 
mus pov tseg txhob cia nyob hauv lub thoob ntev. 
• Yuav tsum hais rau cov neeg siv lub tsev dhia ua si paub tias cov dab 
dej hauv chav dej yuav yog ib qho chaw uas muaj kabmob thiab kom 
lawv tsis txhob muab tej zuag ntsis plaub hau thiab lwm yam khoom 
tso rau saum cov txee.  Neeg yuav siv tau cov hnab nqa khoom los 
ntim cov khoom lawv siv los mus ua kom cov khoom tsis txhob chwv tej 
khoom nyob hauv chav dej lossis chav xauv khoom.   
• Mus lus qhia txog tias yuav ntxuav tes li cas, suav nrog rau muab cov 
paib coj mus dai rau ntawm cov chav dej.  
 
 
Lwm Cov Tswvyim Ntxiv Uas Yuav Siv Tau Rau 
Cov Pas Ua Luam Dej / Chaw Ua Luam Dej 
 
• Cov tsev dhia ua si uas muaj cov pas ua luam dej lossis cov chaw tso dej 
rau menyuam ua si yuav tsum tau xyuas kom meej tias lawv yeej tu cov 
pas dej thiab chaw tso dej ua si zoo rau cov neeg siv, raws nraim li  CDC 
cov lus qhia uas xav kom ua tau. 
• Cov tsev dhia ua si uas muaj pas ua luam dej nrog cov chaw ua luav 
luam, khoom caij ua si, lossis lwm yam kev ua si hauv dej yuav tsum tau 
muab cov chaw ua si no kaw txog thaum rov qab pub qhib.  Cov pas 
ua luam dej yuav pub qhib tau.  
• Thov nco ntsoov tias yuav tsum muab cov chaw ncu pa dej kub, 
cov chav pa dej kub, thiab dab dej so kaw mus txog thaum rov 
qab pub qhib.  
• Hais rau cov neeg ua haujlwm thiab cov neeg siv kom lawv tsis txhob siv 
cov ntaub npog qhov ncauj thiab qhov ntswg thaum lawv nyob hauv 
dej, thiab kom lawv siv raws nraim li CDPH cov lus qhia uas xav kom ua 
tau hais txog kev siv ntaub npog qhov ncauj thiab qhov ntswg.  Cov 
ntaub npog qhov ncauj thiab qhov ntswg yuav ua rau neeg ua tau pas 
nyuaj yog thaum twg ntub dej lawm.  Muab cov ntaub npog qhov ncauj 
thiab qhov ntswg khaws cia yog thaum twg tsis siv lawm sub lwm tus thiaj 
li yuav tsis chwv lossis nqa tau yuam kev mus siv.  
• Ua kom cov tshuaj tua kabmob muaj txaus (1-10 feem cov tshuaj free 
chlorine rau ib lab lossis 3-8 ppm tshuaj bromine (parts per million)) thiab 
qhov pH (7.2-8). 
• Mus nug lub tuam txhab lossis tus kws tsim lub pas dej los mus txiav txim 
tias siab cov tshuaj twg ntawm List N disinfectants approved by the EPA 
----------------Page (17) Break----------------
 
yog cov zoo tshaj rau lub pas dej.  Xyuas kom meej tias yeej  siv tau muaj 
kev nyabxeeb thiab yog thiab muab cov tshuaj mus cia rau ib lub chaw 
uas menyuam yaus mus kov tsis tau.  
• Npaj ib txoj kev los mus muab tej rooj tog thiab khoom siv (pivtxwv, cov 
rooj zaum ua si) uas yuav tsum tau muab ntxuav thiab tsuag tshuaj tua 
kabmob rau coj mus tso rau ib qhov chaw txawv ntawm cov rooj tog 
uas twb muab ntxuav thiab tsuag tshuaj tua kabmob tag rau lawm.  
Muaj ntawv lo lub thawj cia cov khoom siv uas twb muab ntxuav thiab 
tsuag tshuaj tua kabmob tag rau lawm thiab lub thawj cia cov khoom 
siv uas tseem tsis tau muab ntxuav thiab tsuag tshuaj tua kabmob rau.  
• Hais kom cov neeg siv nqa thiab siv lawv li phuam yog thaum twg ua 
tau.  Yog lub tsev dhia ua si yog lub npaj phuam rau neeg siv, muab cov 
phuam ntxhua raws li lub tuam txhab ua phuam cov lus qhia tias yuav 
ntxhua li cas.  
Siv cov dej uas kub tshaj los ntxhua thiab muab ziab kom qhuav tag 
tib si.  Siv hnab looj tes thiab mab mam khaws cov phuam kom tsis 
txhob muaj ub no ya, pivtxwv, tsis txhob muab nchos. 
• Hais kom neeg tsis txhob sib qev khoom siv, tshwjxeeb tshaj yog cov uas 
ntxuav thiab tsuag tshuaj tua kabmob rau tsis tau yoojyim lossis cov uas 
yeej yuav chwv lub ntsej muag (pivtxwv, cov khoom looj thaiv qhov 
muag (goggle), cov tais qhov ntswg, thiab cov xov ua pa thaum muab 
lub ntsej muag ploj mus rau hauv dej lawm(snorkels)).  
• Xyuas kom meej tias lub chaw dhia ua si yeej muaj khoom txaus rau cov 
neeg siv, xws li cov txiag yas tuav ua luam dej (kick boards), cov kav yas 
tuav ua luam dej (pool noodles), thiab lwm yam khoom uas ua rau lub 
cev ntab, los mus ua kom tsis txhob muaj ob peb tus neeg siv ib yam 
khoom ntau yog thaum twg ua ntau.  Ntxuav thiab tsuag tshuaj tua 
kabmob rau cov khoom tom qab ib tus neeg siv.  
• Rau cov pas dej nyob hauv tsev, qhib cov qhov rooj thiab qhov rais, siv 
cov kiv cua, lossis lwm txoj kev los ua kom muaj cov cua nraum zoov 
nkag los ntau li ntau tau.  Tiamsis, tsis txhob qhib cov qhov rais thiab 
qhov rooj yog tias qhib yuav tsim tau teebmeem rau cov neeg ua 
haujlwm, cov neeg siv, lossis cov neeg ua luam dej.  
• Muab lub sam thiaj thiab lwm cov chaw nyob ib ncig ntawm lub pas 
dej hloov los mus ua kom cov chaw sawv thiab zaum yeej muaj kev ua 
kom neeg tsis txhob nyob sib ze.  Qhov no tej zaum yuav tau muab ib 
txhia rooj zaum ua si tshem tawm lossis muab xov cab thaiv tej cov 
chaw kom neeg tsis txhob siv.  
• Muaj cim lossis lus qhia (pivtxwv, cov kab ua luam dej lossis cov rooj 
zaum thiab cov rooj rau khoom nyob rau ntawm lub sam thiaj) thiab cov 
cim uas qhov muag pom (pivtxwv, muab ntaub nplaum lo rau ntawm 
lub sam thiaj, hauv pem teb, lossis ntawm cov kev neeg mus) thiab cov 
----------------Page (18) Break----------------
 
paib los mus ua kom cov neeg ua haujlwm, cov neeg siv, thiab cov 
neeg ua luam dej nyob tau ze kawg los yog rau kauj ruam deb ntawm 
lwm tus neeg, thaum nyob hauv dej thiab thaum nyob saum qhuav.  
• Yog ua tau, siv cov txiag thaiv uas tsis muaj dabtsi nkag tau dhau xws li 
Plexiglas rau ntawm cov chaw uas cov neeg ua haujlwm thiab cov 
neeg siv yuav tsum tau sib hais lus thiab ua tsis tau kom tsis txhob nyob 
sib ze.  
• Siv cov kev teem sijhawm mus ua luam dej lossis siv lwm cov kev uas 
yuav ua tau kom tsis txhob muaj kev nyob sib ze.  Qhov no tej zaum kuj 
muaj teem mus siv tag nrho ib kab ua luam dej rau ib tus neeg luam 
dej mus los thiab ib nrab ntawm cov kab ua luam dej rau ib yim neeg 
siv.  
• Xyuas kom meej tias tus neeg siabxyuas cov neeg ua luam dej kom 
tsis txhob poob deg yeej ntsia ntsoov cov neeg ua luam dej, thiab tsis 
txhob kom nws saib seb neeg puas ntxuav tes, puas siv cov ntaub 
npog qhov ncauj thiab qhov ntswg, lossis puas nyob sib ze.  Muab 
txog haujlwm saib neeg saum qhuav no rau lwm tus neeg ua 
haujlwm. 
• Cov chaw ua luam dej yuav tsum tsis txhob npaj cov kev ua luam dej 
uas yuav muaj neeg coob nyob ua ke thiab yuav tsum paub txog cov 
lus tswjhwm hauv lub nroog hais txog kev sib sau ua ke los mus txiav 
txim tias saib puas yuav pub muaj cov kev kawm ua luam dej kom ib 
ce muaj zog, cov kev qhia ua luam dej, cov kev ib pab neeg xyuam 
ua luam dej sibtw, cov kev sibtw ua luam dej, lossis cov kev ua lom ze 
hauv pas dej.  
• CDC cov lus tswjhwm Model Aquatic Health Code muaj lus pom 
zoo ntxiv los tiv thaiv kabmob thiab kev raug mob nyob rau ntawm 
cov pas dej uas qhib rau pejxeem mus siv hauv cov chaw neeg 
mus nyob ua si.  
 
 
 
 
 
 
 
 
 
----------------Page (19) Break----------------
 
Lwm Cov Tswvyim Ntxiv Uas Yuav Siv Tau Rau 
Kev Npaj Zaub Mov Noj (Suav Nrog Rau Cov 
Chaw Muag Kua Txiv Hmab Txiv Ntoo, Cov 
Chaw Muag Khoom Txom Ncauj, thiab Cov 
Chaw Muag Khoom Pheej Yig Rau Ib Co Neeg) 
thiab Cov Chaw Muag Khoom 
• Cov chaw npaj zaub mov noj, suav nrog rau cov chaw muag kua txiv 
hmab txiv ntoo, cov chaw muag khoom txom ncauj, thiab lwm cov 
chaw muag khoom pheej yig yuav tsum qhib ua haujlwm raws nraim li 
cov lus tswj thiab lus qhia uas xav kom ua tau rau cov lagluam zoo li no 
uas muaj nyob rau ntawm lub vassab COVID-19 Resilience Roadmap 
website.Tag nrho cov chaw noj mov uas cov neeg yias mus nqa nyias 
zaub mov noj yuav tsum tau muab kaw.  
• Yog ua tau, cov neeg noj mov yuav tsum hais hauv online lossis hauv 
xovtooj mus kom lub chaw npaj zaub mov noj npaj ua ntej thiab mam li 
mus nqa cov zaub mov.  Yog tsis muaj kev yuav hais tau kom npaj cov 
zaub mov ua ntej, xyuas kom meej tias cov neeg tos mus yuav zaub 
mov yeej sawv tau kom tsis txhob muaj kev nyob sib ze.  
• Cov chaw muag khoom txom ncauj thiab cov chaw muag khoom 
pheej yig yuav tsum muag cov khoom uas twb muab ntim ua tej hnab 
ua ntej tag lawm thiab cov khoom uas muab qhwv yog thaum twg ua 
tau.   Yuav tsum muab cov diav lossis diav yas noj mov qhwv rau hauv 
ib daim ntawv so tes sub cov neeg thiaj li tsis tau mus muab nyob hauv 
ib lub pob tawb, khob, lossis thawv uas muaj ntau yam diav nyob hauv.  
• Hais kom neeg siv credit cards lossis them hauv xovtooj, yog ua tau, los 
yuav khoom noj thiab cov khoom yuav tom khw.  Xyuas kom meej tias 
yeej muab lub tshuab siv los them so huv si tom qab txhua tus neeg siv.  
• Muaj cov lus qhia uas xav kom ua tau ntxiv rau cov chaw noj mov thiab 
cov khw muag khoom nyob rau ntawm lub vassab COVID-19 Resilience 
Roadmap website. 
 
1Nws muaj lwm yam ntxiv uas yuav tsum tau ua rau cov neeg uas ntxim yuav kis tau tus kabmob.  
Cov tsev mus dhia ua si yuav tsum tau ua raws nraim li tag nrho Cal/OSHA kev tiv thaiv thiab kev 
npaj los mus ua raws li cov lus qhia uas xav kom ua tau nrog rau cov lus qhia uas xav kom ua tau 
los ntawm lub chaw Centers for Disease Control and Prevention (CDC) thiab lub chaw California 
Department of Public Health (CDPH). Ntxiv ntawd, cov chaw haujlwm yuav tsum npaj los hloov 
lawv cov kev dhia dejnum yog thaum twg cov lus qhia uas xav kom ua tau ho hloov.  
 
----------------Page (20) Break----------------
