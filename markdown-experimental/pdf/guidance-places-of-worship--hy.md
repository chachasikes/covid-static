---
PDFFormatVersion: 1.6
IsAcroFormPresent: false
IsXFAPresent: false
Title: COVID-19 ԳՈՐԾԱՐԱՐ ՈՒՂԵՑՈՒՅՑ՝ Երկրպագության վայրեր և կրոնական ծառայություններ և մշակութային արարողությունների մատակարարներ 
Author: Kaina Pereira
Producer: AbleDocs Inc.
CreationDate: D:20200724080730-04'00'
ModDate: D:20200803164119-07'00'
date_created: Fri Jul 24 2020 08:07:00 GMT-0700
date_modified: Fri Jul 24 2020 08:07:00 GMT-0700
---
COVID-19 
ԳՈՐԾԱՐԱՐ 
ՈՒՂԵՑՈՒՅՑ՝ 
Երկրպագության 
վայրեր եւ կրոնական 
ծառայություններ եւ 
մշակութային 
արարողությունների 
մատակարարներ 
Հուլիսի 29, 2020թ
covid19.ca.gov 
----------------Page (0) Break----------------
 
ԱԿՆԱՐԿ 
2020 թվականի մարտի 19-ին, Հանրային առողջապահության նահանգային տեսուչը եւ 
Կալիֆորնիայի Հանրային առողջապահության դեպարտամենտի տնօրենը հրաման են 
արձակել, որով պահանջվում է, որ կալիֆորնիացիների մեծ մասը մնա տանը՝ 
բնակչության շրջանում COVID-19-ի տարածումը խաթարելու նպատակով: 
COVID-19-ի ազդեցությունը կալիֆորնիացիների առողջության վրա դեռեւս լիովին հայտնի չէ։ 
Արձանագրված հիվանդությունը տատանվում է շատ մեղմից (որոշ մարդիկ չունեն ախտանիշներ) 
մինչեւ ծանր միջակայքում, որը կարող է հանգեցնել մահվան։ Որոշ խմբեր, այդ թվում 65 կամ ավելի 
բարձր տարիքի մարդիկ եւ անձիք, որոնց մոտ առկա են լուրջ բժշկական խնդիրներ, ինչպիսիք են 
սրտի կամ թոքերի հիվանդությունը կամ շաքարախտը, ենթարկվում են հոսպիտալացման եւ լուրջ 
բարդացումներ ունենալու ավելի մեծ ռիսկի։ Փոխանցումն, ամենայն հավանականությամբ, տեղի է 
ունենում այն ժամանակ, երբ մարդիկ գտնվում են վարակված անձի հետ սերտ կապի մեջ կամ 
վատ օդափոխվող տարածքում, նույնիսկ եթե այդ մարդը չունի որեւէ ախտանիշ կամ դեռ չի 
զարգացրել ախտանիշներ։ 
COVID-19-ի քանակի եւ ցուցանիշների մասին ճշգրիտ տեղեկատվությունն ըստ 
արդյունաբերական կամ մասնագիտական խմբերի, այդ թվում ճգնաժամային ենթակառուցվածքի 
աշխատակիցների շրջանում, այս պահին հասանելի չէ։ Վարակի բազմաթիվ բռնկումներ են եղել 
մի շարք աշխատավայրերում, վկայելով այն, որ աշխատողները վտանգված են ձեռք բերելու կամ 
փոխանցելու COVID-19 վարակ: Այս աշխատավայրերի օրինակներն են՝ երկրպագության 
վայրերը, հիվանդանոցները, երկարաժամկետ խնամքի հաստատությունները, բանտերը, սննդի 
արտադրությունը, պահեստները, մսի վերամշակման գործարանները եւ մթերային խանութները։  
Քանի որ տանը մնալու վերաբերյալ հրամանները փոփոխվել են, անհրաժեշտ է ձեռնարկել բոլոր 
հնարավոր քայլերն, ապահովելու աշխատողների եւ հասարակության անվտանգությանը։ 
Կանխարգելման հիմնական պրակտիկան ներառում է՝ 
✓ ֆիզիկական հեռավորություն առավելագույն հնարավոր չափով, 
✓ աշխատողների եւ կամավորների (որտեղ շնչառական օրգանների պաշտպանություն չի 
պահանջվում) եւ ծխականների/այցելուների կողմից դեմքի ծածկման միջոցների 
կիրառում, 
✓ ձեռքերի հաճախակի լվացում եւ կանոնավոր մաքրում եւ ախտահանում, 
✓ աշխատողների եւ կամավորների վերապատրաստում COVID-19 կանխարգելման պլանի 
այս եւ այլ տարրերի վերաբերյալ։ 
Բացի այդ, վճռորոշ կլինի համապատասխան գործընթացների իրականացումն` 
աշխատավայրերում հիվանդության նոր դեպքերը հայտնաբերելու, եւ դրանք պարզելու դեպքում, 
արագ կերպով միջամտելու եւ առողջապահական մարմինների հետ աշխատելու` վարակի 
տարածումը դադարեցնելու համար։ 
 
 
 
 
----------------Page (1) Break----------------
 
ՆՊԱՏԱԿ 
Այս փաստաթուղթն ուղենիշներ է տրամադրում երկրպագության վայրերի համար եւ 
կրոնական ծառայություններ եւ մշակութային արարողություններ մատակարարներին 
(համատեղ հղված, որպես «երկրպագության վայրեր») աջակցելու անվտանգ, մաքուր 
միջավայրի ապահովմանը աշխատողների, պրակտիկանտների եւ սովորողների, 
կամավորների, գիտնականների եւ բոլոր այլ ոլորտների աշխատողների, ինչպես նաեւ 
ծխականների, երկրպագուների, այցելուների եւ այլնի համար (համատեղ հղված, որպես 
«այցելուներ» կամ «ծխականներ»): 
Այս ուղեցույցը չի պարտավորեցնում, որպեսզի երկրպագության վայրերը վերսկսեն 
անհատական գործունեություն։ Ավելին, խստորեն առաջարկվում է, որ երկրպագության 
վայրերը շարունակեն հեռավար ծառայությունների ու առնչվող այլ գործողությունների 
դյուրինացումը COVID-19-ի նկատմամբ խոցելի անձանց, ներառյալ՝ տարեցների եւ 
ուղեկցող հիվանդություններ ունեցողների համար։  
Նույնիսկ ֆիզիկական հեռավորության պահպանմամբ, անձնական հավատքի 
գործադրման նպատակով բազմաթիվ տարբեր տնային տնտեսությունների ժողովի 
հրավիրելը համեմատաբար ավելի մեծ ռիսկ է կրում COVID-19 վարակի տարածված 
փոխանցման համար եւ կարող է հանգեցնել վարակի բարձր ցուցանիշների, 
հոսպիտալացման եւ մահվան, հատկապես առավել խոցելի բնակչության շրջանում։ 
Մասնավորապես, այնպիսի գործողություններ, ինչպիսիք են երգելը ու վանկարկելը, 
ժխտում են վեց ոտնաչափ ֆիզիկական հեռավորության միջոցով ձեռք բերված ռիսկի 
նվազեցումը։    
*Հետեւաբար, երկրպագության վայրերը պետք է դադարեցնեն երգելու եւ վանկարկման 
գործողությունները եւ սահմանափակեն ներքին հաճախելիությունը կառույցի 
տարողունակության 25%-ի կամ առավելագույնը 100 հաճախորդի չափով, որն ավելի ցածր 
է։ Տեղական առողջապահական պատասխանատուներին խորհուրդ է տրվում դիտարկել 
բացօթյա հաճախելիության տեղանքների վրա համապատասխան սահմանափակումները, 
հաշվի առնելով իրենց իրավասության տակ գտնվող COVID-19-ի նկատմամբ հիմնական 
առողջապահական ցուցանիշները։ Նվազագույն դեպքում, բացօթյա հաճախելիությունը 
պետք է սահմանափակվի, բնականաբար, տարբեր տնային տնտեսություններից 
մասնակիցների միջեւ առնվազն վեց ոտնաչափ ֆիզիկական հեռավորության խիստ 
պահպանման միջոցառումների իրականացման միջոցով, ի լրումն այս փաստաթղթի 
շրջանակում առկա այլ համապատասխան ընթացակարգերի։  
Այս վերանայված սահմանափակումը ենթակա է պարբերաբար վերանայման 
Կալիֆորնիայի Հանրային առողջության դեպարտամենտի կողմից` խորհրդակցելով 
Հանրային առողջության տեղական դեպարտամենտների հետ, գնահատելու այդ 
պարտադրված սահմանափակումների ազդեցությունը հանրային առողջության վրա եւ 
ներկայացնելու հետագա ցուցումներ, որպես երկրպագության վայրերում 
գործողությունների փուլային վերականգնման մաս: 
ՆՇՈՒՄ. Այս ուղեցույցը նախատեսված չէ սննդի պատրաստման եւ ծառայության, 
կարիքավորներին իրերի առաքման, երեխայի խնամքի եւ ցերեկային խնամքի 
ծառայությունների, դպրոցական եւ կրթական գործունեության, տնային խնամքի, 
----------------Page (2) Break----------------
 
խորհրդատվության, գրասենյակային աշխատանքի եւ այլ գործողությունների 
համար, որոնք երկրպագության վայրերն ու կազմակերպությունները կարող են 
տրամադրել։ Կազմակերպությունները, որոնք իրականացնում են այդ 
գործողությունները, պետք է հետամուտ լինեն COVID-19 կանխարգելման եւ 
հաղթահարման գործողությունների պլանի վեբկայքում առկա կիրառելի 
ուղեցույցներին։   
Այս ուղեցույցը նախատեսված չէ չեղարկելու կամ ուժը կորցրած ճանաչելու աշխատողի 
օրենքով, կանոնակարգերով կամ համատեղ սահմանված որեւէ իրավունք, եւ չի 
հանդիսանում սպառիչ, քանի որ այն չի ներառում առողջության վերաբերյալ 
վարչաշրջանի հրամաններ, չի հանդիսանում գոյություն ունեցող անվտանգության եւ 
առողջությանն առնչվող կարգավորող պահանջների փոխարինող, ինչպես օրինակ՝ 
Cal/OSHA-ն։1 Շարունակեք մնալ իրազեկ Հանրային առողջության պահպանման 
ուղեցույցում եւ նահանգային/տեղական հրամաններում փոփոխությունների վերաբերյալ, 
քանի որ COVID-19-ի հետ կապված իրավիճակը շարունակվում է։ Cal/OSHA-ն 
պարունակում է ավելի շատ անվտանգության եւ առողջության պահպանման ուղենիշներ 
իրենց Cal/OSHA ուղեցույցում՝ Աշխատողներին կորոնավիրուսից պահպանելու 
պահանջների վերաբերյալ վեբ կայքում։ CDC-ն ունի լրացուցիչ ուղեցույց համայնքի եւ 
հավատքահեն կազմակերպությունների համար։  
 
Դեմքի ծածկոցների օգտագործման պահանջը  
Հունիսի 18-ին, CDPH-ը հրապարակեց Դեմքի ծածկոցների օգտագործման վերաբերյալ 
ուղեցույց, որը լայնորեն պահանջում է դեմքի ծածկոցների օգտագործում ինչպես 
հասարակության անդամների, այնպես էլ աշխատողների համար` բոլոր հասարակական 
եւ աշխատանքային վայրերում, որտեղ առկա է ազդեցության բարձր ռիսկ։ 
Կալիֆորնիայում մարդիկ պետք է կրեն դեմքի ծածկոցներ, երբ նրանք զբաղվում են 
աշխատանքով, լինի դա աշխատավայրում կամ աշխատավայրից դուրս`  
• հասարակության ցանկացած անդամի հետ անձամբ շփվելիս, 
• հասարակության անդամների այցելած տարածքներում աշխատելիս, անկախ 
նրանից՝ թե հանրությունից որեւէ մեկը ներկա է այդ պահին, թե ոչ,  
• ցանկացած վայրում աշխատելիս, որտեղ պատրաստվում կամ փաթեթավորվում է 
սնունդ վաճառքի կամ այլ անձանց բաշխելու համար, 
• ընդհանուր տարածքներում աշխատելիս կամ շրջելիս, ինչպիսիք են՝ միջանցքները, 
աստիճանները, վերելակները եւ կայանատեղիները, 
• ցանկացած սենյակում կամ փակ տարածքում, որտեղ ներկա են այլ մարդիկ 
(բացառությամբ անձի սեփական տնային տնտեսության կամ բնակության վայրի 
անդամների), եւ չեն կարող ֆիզիկապես հեռավորություն պահել,   
• ցանկացած հանրային փոխադրամիջոց կամ պարատրանզիտ (հատուկ միջանկյալ) 
տրանսպորտային միջոց, տաքսի կամ անձնական ավտոմեքենա կամ համատեղ 
փոխադրման տրանսպորտային միջոց վարելիս կամ գործարկելիս, որտեղ 
----------------Page (3) Break----------------
ուղեւորները ներկա են։ Ուղեւորների բացակայության դեպքում, խստորեն 
խորհուրդ է տրվում դեմքի ծածկոցների օգտագործումը։  
Ուղեցույցում կարող եք գտնել ամբողջական տեղեկատվությունը, ներառյալ բոլոր 
պահանջներն ու այս կանոններում արված բացառությունները։ Դեմքի ծածկոցները 
խստորեն խրախուսվում են այլ հանգամանքներում, եւ գործատուները կարող են 
իրականացնել դեմքի ծածկոցին առնչվող լրացուցիչ պահանջներ` կատարելով իրենց 
պարտավորությունն աշխատողներին ապահով եւ առողջ աշխատավայր ապահովելու 
նպատակով։ Գործատուները  պարտավոր են աշխատողներին տրամադրեն դեմքի 
ծածկոցներ կամ փոխհատուցեն աշխատողներին` դրանց ձեռք բերման ողջամիտ 
ծախսերի համար։ 
Գործատուները պետք է մշակեն փոխզիջման/կարգավորման քաղաքականություն 
ցանկացած աշխատողի համար, որը բավարարում է դեմքի ծածկոցի կրման 
բացառություններից մեկը։ Եթե աշխատողը, ումից այլապես կպահանջվեր կրել դեմքի 
ծածկոց, այլ անձանց հետ հաճախակի շփման պատճառով, եւ, որ վերջինս, բժշկական 
վիճակով պայմանավորված, չի կարող կրել, ապա նրան պետք է տրամադրվի ոչ-
սահմանափակով այլընտրանք, ինչպես օրինակ՝ դեմքի վահան, որի ստորին եզրին 
ամրացված է կտոր, եթե դա հնարավոր է, եւ թույլ է տալիս բժշկական վիճակը։    
Այն բիզնես ընկերություններն, որոնք բաց են հանրության համար, պետք է գիտակցեն 
CDPH-ի դեմքի ծածկոցների վերաբերյալ ուղեցույցում առկա դեմքի ծածկոցների կրման 
վերաբերյալ բացառությունները եւ կարող են չբացառել հասարակության որեւէ անդամի 
դեմքի ծածկոց չկրելու համար, եթե այդ անձը հետեւում է ուղեցույցին։ Բիզնես 
ընկերությունները պետք է մշակեն քաղաքականություններ հաճախորդների, 
պատվիրատուների, այցելուների եւ աշխատողների շրջանում այս բացառությունների 
գործածման համար։ 
----------------Page (4) Break----------------
                                
 
Աշխատավայրին բնորոշ պլան 
• Յուրաքանչյուր վայրում ստեղծել գրավոր, աշխատավայրին բնորոշ COVID-
19-ի կանխարգելման պլան, իրականացնել բոլոր աշխատանքային 
ոլորտների եւ բոլոր աշխատանքային առաջադրանքների ռիսկերի 
համապարփակ գնահատում, եւ յուրաքանչյուր աշխատավայրում նշանակել 
անձ այս պլանն իրականացնելու համար։ 
• Ներառել CDPH-ի դեմքի ծածկոցների վերաբերյալ ուղեցույցն 
աշխատավայրին հատուկ պլանում եւ ընդգրկել բացառություններ 
գործարկելու քաղաքականություն։  
• Պարզել տեղական առողջապահական վարչության կոնտակտային 
տվյալներ, որտեղ գտնվում է աշխատողների եւ հավաքույթների 
մասնակիցների/այցելուների շրջանում COVID-19-ի բռնկումների 
վերաբերյալ տվյալների հաղորդակցման աշխատավայրը։  
• Վերապատրաստել եւ հաղորդակցել աշխատողների եւ աշխատողների 
ներկայացուցիչների հետ պլանի վերաբերյալ, եւ այն հասանելի դարձնել 
աշխատողներին եւ նրանց ներկայացուցիչներին: 
• Պարբերաբար գնահատել աշխատավայրերի համապատասխանությունը 
պլանին եւ փաստաթղթին, եւ շտկել հայտնաբերված թերությունները։ 
• Ուսումնասիրել COVID-19-ով պայմանավորված ցանկացած 
հիվանդություն, եւ որոշել, թե արդյոք աշխատանքին առնչվող գործոնները 
կարող էին նպաստել վարակման ռիսկին: Անհրաժեշտության դեպքում 
թարմացնել պլանը` հետագա դեպքերը կանխելու նպատակով։ 
• CDPH ուղենիշների համաձայն, իրականացնել անհրաժեշտ 
գործընթացներն ու ընթացակարգերը, երբ աշխատավայրում տեղի է 
ունենում բռնկում։ 
• Պարզել վարակակիր աշխատողի սերտ շփման շրջանակը (վեց ոտնաչափ 
հեռավորությամբ 15 կամ ավելի րոպեների ընթացքում) եւ ձեռնարկել 
քայլեր մեկուսացնելու COVID-19 դրական ախտորոշումով 
աշխատողներին եւ սերտ շփման շրջանակի անձանց։    
• Հետեւել ստորեւ բերված ուղենիշներին։ Այս պահանջի չկատարումը կարող 
է հանգեցնել աշխատավայրում հիվանդությունների առաջացմանն, որոնք 
էլ կարող են հանգեցնել գործողությունների ժամանակավոր դադարեցման 
կամ սահմանափակման։  
 
 
 
----------------Page (5) Break----------------
                                
Թեմաներ աշխատողների եւ կամավորների 
վերապատրաստման համար  
• Տեղեկատվություն COVID-19-ի մասին, թե ինչպես կանխել դրա 
տարածումը, եւ թե, որ ուղեկցող հիվանդությունները կարող են մեծացնել 
անհատների մոտ վարակվելու վտանգը։  
• Ինքնազննում տանը, ներառյալ մարմնի ջերմաստիճանի եւ/կամ 
ախտանիշների ստուգում՝ օգտագործելով CDPH ուղենիշները։  
• Աշխատանքի չգալու կամ գործունեությանը չմասնակցելու կարեւորությունը՝  
o եթե աշխատողն ունի COVID-19-ի ախտանիշներ, ինչպես նկարագրված 
է CDC-ի կողմից, օրինակ՝ ջերմություն կամ սարսուռ (մրսելը), հազ, 
հեւոց կամ դժվար շնչառություն, հոգնածություն, մկանային կամ մարմնի 
ցավեր, գլխացավ, համի կամ հոտի կորուստ, կոկորդի ցավ, քթի 
փակվածություն կամ արտադրություն, սրտխառնոց, փսխում կամ լուծ, 
ԿԱՄ 
o եթե աշխատողի մոտ աշխտորոշվել է COVID-19 եւ վերջինս դեռ դուրս չի 
եկել մեկուսացումից, ԿԱՄ 
o եթե վերջին 14 օրվա ընթացքում աշխատողը շփում է ունեցել մեկի հետ, 
ում մոտ ախտորոշվել է COVID-19, եւ որը համարվում է պոտենցիալ 
վարակիչ (այնսինքն՝ դեռ մեկուսացման մեջ է)։     
• Վերադառնալ աշխատանքի այն բանից հետո, երբ աշխատողը COVID-19 
ախտորոշում է ստանում միայն այն դեպքում, եթե առաջին ախտանշանների 
ի հայտ գալուց անցել է 10 օր, նրա ախտանիշները բարելավվել են, եւ 
աշխատողը վերջին 72 ժամվա ընթացքում չի ունեցել ջերմություն (առանց 
ջերմությունն իջեցնող դեղամիջոցների օգտագործման): Առանց 
ախտանշաններով աշխատողը, ում մոտ ախտորոշվել է COVID-19, կարող է 
վերադառնալ աշխատանքի միայն այն դեպքում, եթե COVID-19-ի առաջին 
թեստի դրական արդյունքի ամսաթվից անցել է 10 օր։  
• Դիմել բժշկական օգնության, եթե նրանց ախտանիշները դառնում են 
ծանր, ներառյալ կայուն ցավ կամ ճնշման զգացում կրծքավանդակում, 
շփոթմունք կամ կապտավուն շրթունքներ կամ դեմք։ Թարմացումները եւ 
հետագա մանրամասները հասանելի են CDC կայքում։ 
• Օճառով եւ ջրով ձեռքի հաճախակի լվացման կարեւորությունը, ներառյալ 
լվանալ օճառով 20 վարկյան (կամ առնվազն 60% էթանոլ կամ 70% 
իզոպրոպանոլ պարունակող ձեռքի ախտահանող միջոցի 
օգտագործումը, երբ աշխատողները չեն կարող հասնել լվացարան կամ 
ձեռքի լվացման վայր, ըստ CDPH ուղենիշների)։ 
• Ֆիզիկական հեռավորության պահպանման կարեւորությունը, ինչպես 
աշխատանքային վայրում, այնպես էլ վայրից դուրս գտնվելու ժամանակ 
----------------Page (6) Break----------------
                                
(տե՛ս ֆիզիկական հեռավորություն բաժինը ստորեւ): 
• Դեմքի ծածկոցների պատշաճ օգտագործում, այդ թվում՝ 
o Դեմքի ծածկոցները չեն պաշտպանում կրող անձին եւ չեն 
հանդիսանում անհատական պաշտպանիչ սարքավորումներ 
(personal protective equipment, PPE)։ 
o Դեմքի ծածկոցները կարող են օգնել պաշտպանել կրողին մոտ 
գտնվող մարդկանց, սակայն չեն փոխարինում ֆիզիկական 
հեռավորության եւ ձեռքերի հաճախակի լվացման 
անհրաժեշտությանը։ 
o Դեմքի ծածկոցները պետք է ծածկեն քիթն ու բերանը։ 
o Աշխատողները պետք է լվանան կամ ախտահանեն ձեռքերը դեմքի 
ծածկոցներն օգտագործելուց կամ կարգավորելուց հետո։ 
o Խուսափել աչքերին, քթին եւ բերանին դիպչելուց։ 
o Դեմքի ծածկոցները չպետք է լինեն համատեղ օգտագործման, եւ յուրաքանչյուր 
օգտագործումից հետո պետք է լվացվեն կամ հեռացվեն։ 
• CDPH դեմքի ծածկոցների օգտագործման վերաբերյալ ուղեցույցում 
պարունակվող տեղեկատվություն, որը սահմանում է հանգամանքները, 
որոնց դեպքում պետք է կրել դեմքի ծածկոցները, եւ բացառությունները, 
ինչպես նաեւ քաղաքականությունները, աշխատանքային 
կանոնակարգերը եւ գործելակերպերը, որոնք գործատուն ընդունել է՝ 
դեմքի ծածկոցների օգտագործումն ապահովելու նպատակով։ 
Վերապատրաստման դասընթացը պետք է ներառի նաեւ գործատուի 
վարած քաղաքականությունը, թե ինչպես վարվել այն մարդկանց հետ, 
ովքեր ազատված են դեմքի ծածկոց կրելուց։ 
• Ապահովել բոլոր տեսակի աշխատողների, ներառյալ ժամանակավոր, 
անկախ կապալառուների եւ կամավոր աշխատողների, պատշաճ կերպով 
վերապատրաստումը COVID-19-ի կանխարգելման 
քաղաքականությունների վերաբերյալ, եւ ունենալ անհրաժեշտ 
անհատական պաշտպանիչ սարքավորումներ: Այս 
պարտականությունները ժամանակից շուտ քննարկել ժամանակավոր, 
պայմանագրային եւ/կամ կամավոր աշխատակազմ ներկայացնող 
կազմակերպությունների հետ: 
• Տեղեկատվություն վճարովի արձակուրդի նպաստների վերաբերյալ, որ 
աշխատողը կարող է իրավունակ լինել ստանալու, ինչը ֆինանսապես 
ավելի կհեշտացնի վերջինիս տանը մնալը։ Տես լրացուցիչ 
տեղեկատվություն  Covid-19-ի համար հիվանդության արձակուրդի եւ 
աշխատողի փոխհատուցման աջակցման կառավարության ծրագրերի 
վերաբերյալ, ներառյալ՝ Ընտանիքների համար կորոնավիրուսի առաջին 
արձագանքման ակտի շրջանակում աշխատողի հիվանդության 
արձակուրդի մասով իրավունքները, եւ աշխատողի իրավունքները՝ 
----------------Page (7) Break----------------
                                
աշխատողների փոխհատուցման նպաստների եւ աշխատանքով 
պայմանավորված COVID-19-ով վարկման կանխավարկածի՝ համաձայն 
նահանգապետի N-62-20 գործադիր հրամանի, մինչ այն գտնվում է ուժի 
մեջ։  
 
 
Անհատական վերահսկման միջոցառումներ 
եւ զննում 
• Ապահովել ջերմաստիճանի եւ/կամ ախտանիշի ստուգումներ բոլոր 
աշխատողների համար՝ նրանց հերթափոխի սկզբում։ Որքան հնարավոր է 
խուսափեք հպել ջերմաստիճանի/ախտանիշի ստուգման սարքը 
աշխատողներին։  
• Եթե պահանջվում է ինքնազննում տանը, ինչը համապատասխան 
այլընտրանք է այն հաստատությունում ապահովելու համար, համոզվեք, որ 
ստուգումն իրականացվել է նախքան աշխատողի եւ/կամ կամավորի տանից 
դուրս գալը՝ հերթափոխի համար, եւ որ նա հետեւում է CDC ուղենիշներին, 
ինչպես նկարագրված է վերոնշյալ՝ «Թեմաներ աշխատողի 
վերապատրաստման համար» բաժնում։  
• Խրախուսել աշխատողներին եւ ծխականներին/այցելուներին մնալ տանը, 
ովքեր հիվանդ են կամ ունեն COVID-19-ի ախտանիշներ, կամ ովքեր ունեն 
ընտանիքի անդամներ, որոնք հիվանդ են։ 
• Գործատուները, անհրաժեշտության դեպքում, պետք է տրամադրեն եւ 
ապահովեն աշխատողներին եւ կամավորներին, օգտագործել բոլոր 
անհրաժեշտ պաշտպանիչ սարքավորումները/միջոցները, ներառյալ աչքերի 
պաշտպանություն ու ձեռնոցներ: 
• Երկրպագության վայրերը պետք է հաշվի առնեն, թե որտեղ կարող է 
մեկանգամյա օգտագործման ձեռնոցների կիրառումը օգտակար լինել ի 
լրումն ձեռքերի հաճախակի լվացման կամ ձեռքերի ախտահանիչ միջոցի 
օգտագործման, այս օրինակներն այն աշխատողների համար են, ովքեր 
զննում են մյուսների ախտանիշները կամ գործածում ընդհանուր 
օգտագործման իրեր։ Բոլոր աշխատողներն ու կամավորները պետք է 
հագնեն ձեռնոցներ՝ մարմնի հեղուկով ախտոտված իրերը գործածելիս։  
• Աշխատողները, կամավորները, եւ այլ անձինք, չպետք է մտնեն տուն կամ 
այցելեն որեւէ մեկին, ով ունի դրական թեստավորում, ում մոտ ի հայտ են 
եկել ախտանիշներ, կամ շփման մեջ է եղել COVID-19-ով վարակված որեւէ 
անձի հետ՝ սպասման համապատասխան ժամանակահատվածում, ինչպես 
նկարագրված է CDC ուղենիշներում։ 
• Երկրպագության վայրերը պետք է ձեռնարկեն խելամիտ միջոցառումներ, 
ներառյալ՝ ցուցանակների տեղադրումը ռազմավարական նշանակության եւ 
լավ տեսանելի վայրերում, եւ ամրագրման հաստատումներում, հիշեցնելու 
----------------Page (8) Break----------------
                                
ծխականներին եւ այցելուներին, որ նրանք պետք է կրեն դեմքի ծածկոց եւ 
պահպանեն ֆիզիկական հեռավորություն եւ հաճախակի լվանան ձեռքերը 
օճառով առնվազն 20 վարկյան, օգտագործեն ձեռքի ախտահանիչ 
միջոցներ, եւ չդիպչեն իրենց դեմքին։  
• Օգտագործել սոցիալական լրատվամիջոցներ, վեբ կայք, տեքստեր, էլ-
նամակներ, տեղեկագրեր, եւ այլն, հաղորդելու այն քայլերը, որոնք 
ձեռնարկվում են պաշտպանելու ծխականներին/այցելուներին եւ 
աշխատողներին, որպեսզի նրանք ծանոթ լինեն այդ քաղաքականությանը՝ 
(այդ թվում՝ տանը մնալու, եթե ունեք ախտանիշներ կամ հիվանդանալու 
վտագ, դեմքի ծածկոցների, ֆիզիկական հեռավորության, ձեռքերի լվացման եւ/կամ ախտահանման, եւ հազալու կանոնների) հաստատություն 
ժամանելուց առաջ։ Աշխատողները եւ կամավորները խստորեն 
խրախուսվում են հիշեցնել ծխականներին/ այցելուներին այս քայլերի 
մասին՝ ծառայությունների մատուցման կամ հյուրերին ողջունելու 
ընթացքում հայտարարությունների միջոցով։      
• Հիշեցնել ծխականներին եւ այցելուներին  նախապես իրենց հետ ունենալ 
դեմքի ծածկոց, եւ տրամադրել այն անձանց, հնարավորության դեպքում, 
ովքեր ներկայանում են առանց դրա։  
• Պետք է զննել ծխականների/այցելուների մարմնի ջերմաստիճանը 
եւ/կամ ախտանիշներն երկրպագության վայրեր ժամանելիս, եւ խնդրել 
նրանց կիրառել ձեռքի ախտահանիչ միջոց։  
 
Մաքրման եւ ախտահանման ընթացակարգեր 
• Իրականացնել խիստ ծանրաբեռնված տարածքների մանրակրկիտ 
մաքրում, ինչպիսիք են՝ նախասենյակները (լոբբի), դահլիճները, 
մատուռները, հանդիպումների սենյակները, գրասենյակները, 
գրադարանները եւ ուսումնական տարածքները, եւ մուտքի եւ ելքի 
տարածքներն, այդ թվում՝ աստիճանները, սանդուղքները, բազրիքները եւ 
վերելակների հսկման կետերը։ Հաճախակի ախտահանեք ընդհանուր 
օգտագործվող մակերեսները՝ ներառյալ դռների բռնակները, 
զուգարանները, ձեռքի լվացման հարմարանքները, տաղավարները եւ 
ամբիոնները եւ նվիրատվության տուփերը կամ պնակները, 
զոհասեղանները, նստարանները եւ հանգստի տարածքները։  
• Ստեղծել հաճախակի մաքրման եւ ախտահանման անհատական 
աշխատանքային տարածքներ, ինչպիսիք են՝ գրասեղանները եւ 
առանձնացված տեղերը, եւ մատակարարել անհրաժեշտ մաքրող միջոցներ։ 
Աշխատողներին հատկացնել ժամանակ իրենց հերթափոխի ընթացքում՝ 
մաքրում իրականացնելու համար։ Մաքրման գործողությունները պետք է 
հանձնարարվեն աշխատանքային ժամերին, որպես աշխատողների 
աշխատանքային պարտականությունների մաս։    
• Հնարավորության դեպքում, երկրպագության եւ ծառայությունների 
ժամանակ խուսափել համօգտագործվող իրերից (օրինակ՝ աղոթքի գրքեր, 
----------------Page (9) Break----------------
                                
բարձեր, աղոթքի գորգեր, եւ այլն) եւ տրամադրել մեկանգամյա 
օգտագործման կամ թվային պատճեններ կամ խնդրել 
ծխականներին/այցելուներին փոխարենը բերել անձնական իրեր։ 
Հնարավորության դեպքում խուսափել աշխատանքային սարքավորումների 
եւ պարագաների համօգտագործումից, ինչպիսիք են՝ հեռախոսները, 
գրասենյակային սարքավորումները, համակարգիչները, եւ այլն։ Երբեք մի՛ 
համօգտագործեք անհատական պաշտպանիչ սարքավորումները։  
• Այն դեպքում, երբ այդ իրերը պետք է համօգտագործվեն, ախտահանեք 
հերթափոխերի կամ օգտագործումների միջեւ ընկած 
ժամանակահատվածում, որ մեկն ավելի հաճախակի է, ներառյալ հետեւյալը՝ 
համօգտագործվող գրասենյակային սարքավորումները (պատճենահանող 
սարքերը, ֆաքսերը, տպիչները, հեռախոսները, ստեղնաշարերը, 
ամրակները, եւ այլն) եւ երկրպագության ընդհանուր օգտագործման իրերը, 
եւ այլն, մակերեսին համապատասխան մաքրող միջոցներով։  
• Համոզվել, որ սանիտարական հաստատությունները միշտ մնում են գործող 
եւ պահեստավորված եւ անհրաժեշտության դեպքում տրամադրում են 
լրացուցիչ օճառ, թղթե սրբիչներ եւ ձեռքի ախտահանիչ միջոցներ: 
Դիտարկել ավելի հաճախ մաքրող եւ ախտահանող ձեռքի լվացման 
միջոցները, որոնք ավելի հաճախ են օգտագործվում: Օգտագործել ուղերձ-
ցուցանակներ ձեռքերի լվացումը խրախուսելու նպատակով։   
• Ախտահանեք միկրոֆոններն ու պատվանդաններն, երաժշտական 
պատվանդանները, գործիքները եւ տաղավարներում եւ ամբիոնների վրա 
առկա այլ առարկաները՝ յուրաքանչյուր օգտագործումից առաջ։ 
Խորհրդակցել սարքավորումների արտադրողների հետ, սահմանելու 
համապատասխան ախտազերծման քայլեր, մասնավորապես փափուկ, 
ծակոտկեն մակերեսների համար, ինչպիսիք են՝ խլարարները։   
• Դիտարկել նստատեղերի մեկանգամյա օգտագործման ծածկոցների 
կիրառումը ծխականների/այցելուների համար, մասնավորապես ծակոտկեն 
մակերեսների վրա կամ որտեղ հաստատությունն ունի բազմաթիվ առօրյա 
ծառայություններ։ Հեռացնել եւ փոխարինել նստատեղերի ծածկոցները 
յուրաքանչյուր օգտագործումից հետո։ Տրամադրել հեռացվող կամ կվացվող 
ծածկոցներ հատակին նստելու համար օգտագործվող բարձերի համար եւ 
փոխել/լվանալ դրանք յուրաքանչյուր օգտագործումից հետո։  
• Տեղակայել ձեռքերի ախտահանիչ միջոցների դիսպենսերներ, 
հնարավորինս անհպում, մուտքերի մոտ եւ շփման տարածքներում, 
ինչպիսիք են՝ հանդիպման սենյակները, նախասենյակները, եւ վերելակի 
կայանման տեղերում։ 
• Ախտահանիչ քիմիական նյութերը ընտրելիս, հաստատությունները պետք է 
օգտագործեն COVID-19-ի դեմ հաստատված արտադրանքը նշված՝ 
Շրջակա միջավայրի պահպանության գործակալության (EPA) կողմից 
հաստատված ցանկում եւ հետեւեն արտադրանքի օգտագործման 
ցուցումներին։ Օգտագործել ախտահանիչներ, պիտակավորված՝ որպես 
արդյունավետ միջոց ի դեմս առաջացող վիրուսային պաթոգենների, նոսր 
----------------Page (10) Break----------------
                                
կենցաղային սպիտակեցնող լուծույթներ (5 ճաշի գդալ մեկ գալոն ջրի 
համար), կամ ալկոհոլային լուծույթներ առնվազն 70% ալկոհոլի 
պարունակությամբ, որոնք համապատասխան են տվյալ մակերեսին։ 
Աշխատողներին տրամադրել դասընթացներ քիմիական վտանգների, 
արտադրողի ցուցումների, օդափոխության պահանջների, եւ Cal/OSHA 
պահանջների վերաբերյալ՝ անվտանգ օգտագործման նպատակով։ Մաքրող 
կամ ախտահանող միջոցներ օգտագործող աշխատողները եւ կամավորները 
պետք է հագնեն ձեռնոց կամ այլ պաշտպանիչ սարքավորումներ, ինչպես 
դա պահանջվում է արտադրանքի ցուցումներով: Հետամուտ լինել 
Հանրային առողջապահության Կալիֆորնիայի դեպարտամենտի կողմից 
առաջարկվող մաքրման անշնչարգել մեթոդներին եւ ապահովել պատշաճ 
օդափոխություն։ 
• Յուրաքանչյուր ծառայությունից կամ միջոցառումից հետո անհրաժեշտ է 
լվանալ կրոնական հագուստները եւ սպիտակեղենը՝ հնարավորինս ջրի 
առավելագույն հոսքի պայմաններում։ Խնդրել ծխականներին/այցելուների 
բերել իրենց անձնական պայուսակներն՝ անձնական հագուստները եւ 
կոշիկները պահելու համար։ Աշխատողները, ծխականները, եւ այցելուները 
պետք է ձեռնոց հագնեն՝ ուրիշների կեղտոտ սպիտակեղենի, կոշիկների եւ 
այլնի հետ գործ ունենալիս։    
• Դադարեցնել նվիրաբերության պնակների եւ նմանատիպ իրերի 
փոխանցումն, որոնք տեղափոխվում են մարդկանց միջեւ։ Օգտագործել 
նվիրաբերության այլընտրաքային տարբերակներ, ինչպիսիք են՝ անվտանգ 
փեղկավոր արկղերն, որոնք անհրաժեշտ չէ բացել/փակել, եւ կարող են 
մաքրվել եւ ախտահանվել։ Դիտարկել թվային համակարգերի 
իրականացումը, որոնք թույլ կտան ծխականներին/այցելուների կատարել 
անհպում նվիրաբերություններ։  
• Նշել քայլուղիներ տարածությունների միջեւ, որոնք նախատեսված են 
ծխականների/ այցելուների նստելու կամ ծնկի գալու համար, որպեսզի 
մարդիկ չքայլեն այնտեղ, որտեղ ինչ-որ մեկը կարող է գլուխը հպել 
հատակին։  
• Հանդիպումների եւ ծառայությունների ընթացքում, տարածքը լցնել մաքուր 
օդով, օրինակ` բացելով դռներ/պատուհաններ (եթե եղանակը թույլ է 
տալիս) եւ գործածելով օդափոխության համակարգեր: 
• Հնարավորության դեպքում, մի մաքրեք հատակներն ավելով կամ այլ 
մեթոդներով, որոնք կարող են ցրել պաթոգենները օդի մեջ: 
Հնարավորության դեպքում օգտագործե՛ք HEPA զտիչով վակուում։ 
• Դիտարկել բարձր-արդյունավետությամբ աշխատող դյուրակիր 
օդամաքրիչների տեղակայումը, հնարավորինս բարձր 
արդյունավետությամբ օդազտիչներով կառույցի արդիականացումը եւ այլ 
փոփոխությունների կատարումը, երկրպագության վայրերում, 
գրասենյակներում եւ այլ վայրերում արտաքին օդի եւ օդափոխության 
քանակը մեծացնելու համար։    
 
----------------Page (11) Break----------------
                                
Ֆիզիկական հեռավորության պահպանման 
ուղենիշներ 
• Երկրպագության վայրերը պետք է շարունակեն ծառայությունների 
մատուցումը այլընտրանքային մեթոդների միջոցով (ինչպես օրինակ՝ 
ինտերնետային ուղիղ եթերի եւ/կամ ձայնագրված եթերի, հեռախոսի, 
վարորդների համար բացօթյա ռեստորանների եւ այլնի միջոցով), 
հնարավորության դեպքում։ 
• Հնարավորության դեպքում, դիտարկել անձնական հանդիպումների եւ 
անձնական ծառայությունների իրականացումը։ 
• Իրականացնել միջոցառումներ՝ ապահովելու առնվազն վեց ոտնաչափ 
ֆիզիկական հեռավորություն աշխատողների եւ ծխականների/այցելուների, 
եւ այլոց միջեւ։ Սա կարող է ներառել ֆիզիկական միջնապատերի կամ 
տեսողական նշանների օգտագործումը (օրինակ՝ հատակի կամ 
նստատեղերի գծանշումներ կամ նշաններ, նշելու, թե որտեղ պետք է մարդիկ 
նստեն եւ կանգնեն): Վերակարգավորել նստելու եւ կանգնելու համար 
հատկացված տարածքները՝ տարբեր տնային տնտեսություններից եկած 
ծխականների/ այցելուների միջեւ վեց կամ ավելի ոտնաչափ ֆիզիկական 
հեռավորություն պահպանելու համար։ Դիտարկել նստատեղերի 
սահմանափակումը հաջորդող շարքերում։ Նույն տնային տնտեսության 
անդամները կարող են միասին նստել, սակայն պետք է պահպանեն 
առնվազն վեց ոտնաչափ ֆիզիկական հեռավորություն այլ տնային 
տնտեսություններից։ 
• Հանձնարարել նվիրյալ աշխատողներին օգնելու մարդկանց պահպանել 
հեռավորություն գործողությունների ընթացքում։ 
• Կրճատել ծառայությունները, հնարավորության դեպքում, սահմանափակելու 
այն ժամանակը, որ ծխականները/այցելուներն անց են կացնում 
հաստատություններում։ Սա կարող է ներառել սահմանափակ ելույթներ, 
խնդրելով ծխականներին/այցելուներին հագուստներ հագնել տանը՝ 
ժամանելուց առաջ, եւ այլն:       
• Հնարավորության դեպքում, փակ պահել երկրպագության վայրերը 
նախատեսված ծառայությունից, հանդիպումներից, եւ այլնից դուրս։ 
• Դիտարկել ամրագրման համակարգի ներդրում, սահմանափակելու 
ծխականների/ այցելուների միաժամանակ հաճախելիությունը 
հաստատություններ։ Սա կարող է ներառել թվային հարթակների կամ այլ 
տեսակի գործիքների կիրառումը։ 
• Խրախուսել ծխականներին/այցելուներին հանդիպել նույն խմբի հետ, 
մասնավորապես երբ ծառայությունները հաճախակի են եւ/կամ պահանջում 
են որոշակի թվով մարդկանց ներկայություն: Սա կարող է նվազեցնել 
փոխանցման տարածումը `նվազագույնի հասցնելով միմյանց հետ սերտ 
կապի մեջ մտնող տարբեր անհատների թիվը։ 
----------------Page (12) Break----------------
                                
• Դիտարկել հանդիպումների լրացուցիչ ժամերի առաջարկ (օրական կամ 
շաբաթական), որպեսզի ավելի քիչ հյուրեր միաժամանակ մասնակցեն 
հանդիպումներին եւ ծառայություններին։ Մաքրել հանդիպումների 
տարածքներն օգտագործումների միջեւ ընկած ժամանակահատվածում, 
ինչպես նկարագրված է այս ուղեցույցում:   
• Դադարեցնել մեծ հավաքույթներն, որոնք խրախուսում են 
ծխականներին/այցելուների ճանապարհորդել եւ խախտել ֆիզիկական 
հեռավորության պահպանումը գործողությունների ընթացքում, ինչպիսիք են՝ 
համերգները, տոնական եւ կենսական նշանակության մեծ 
տոնակատարությունները եւ հիշատակումները։ 
• Երեխաները պետք է մնան իրենց տնային տնտեսությունում գտնվողների 
խնամքի տակ  եւ չշփվեն այլ կողմերի երեխաների հետ ցանկացած պահի՝ 
հաստատություններ այցելելիս։ Փակ պահել խաղային տարածքները եւ 
դադարեցնել երեխաների համար նախատեսված գործողություններն ու 
ծառայություններն, որտեղ հնարավոր չէ պահպանել առնվազն վեց 
ոտնաչափ ֆիզիկական հեռավորություն։  
• Քաջալերել ծխականներին/այցելուներին պահպանել ֆիզիկական 
հեռավորություն իրենց տնային տնտեսությունից դուրս գտնվող անձանցից, 
խուսափել մակերեսներ շոշափելուց եւ լքել հաստատությունն՝ իրենց լավ 
չզգալու դեպքում։ 
• Կրոնական եւ/կամ մշակութային նպատակով նույն տնային տնտեսության 
անդամների հետ շփումն անհրաժեշտ է սահմանափակել, օրինակ՝ ձեռքեր 
բռնելը։ 
• Հանձնարարել նվիրյալ աշխատողներին ուղղորդել հյուրերին 
հանդիպումների սենյակ երկրպագության վայրեր ներս մտնելուց հետո՝ 
նախասենյակներում կամ ընդհանուր տարածքներում հավաքվելու 
փոխարեն։ Դիտարկել ուղեկցողների՝ օգնելու մարդկանց գտնել նստելու եւ 
կանգնելու տեղեր, որոնք տեղակայված են առնվազն վեց ոտնաչափ 
հեռավորության վրա այլ հյուրերից/տնային տնտեսության խմբերից։ Խնդրել 
ծխականներին/այցելուների ժամանել եւ դուրս գալ մեկ խմբով՝ մարդկանց 
հոսքը նվազագույնի հասցնելու նպատակով։ Ողջունել եւ դուրս հրավիրել 
ծխականներին/ այլցելուներին զոհասեղաններից/խորաններից, 
ամբիոններից, հանդիպումների սենյակներից, եւ այլն՝ պատճաշ կերպով 
ֆիզիկական հեռավորություն պահպանելու եւ մարդկանց հոսքը 
հնարավորինս նվազագույնի հասցնելու համար։   
• Բացել կամ բաց պահել դռները բազմամարդ ժամանակաշրջանների 
ընթացքում, եթե հնարավոր է, երբ ծխականները/այցելուները մուտք են 
գործում եւ դուրս գալիս հաստատություններ՝ համաձայն անվտանգության եւ 
ապահովության ընթացակարգերի։ 
• Փակել կամ սահմանափակել ընդհանուր տարածքները, ինչպիսիք են՝ 
հանգստի սենյակները, խոհանոցները, ճեմասրահները, եւ այլն, որտեղ 
մարդիկ ամենայն հավանականությամբ հավաքվում եւ շփվում են։ Դիտրակել 
----------------Page (13) Break----------------
                                
արգելամիջոցների տեղակայումը կամ ֆիզիկական հեռավորության 
ավելացումը սեղանների/նստատեղերի միջեւ, այս տարածքների 
շարունակական օգտագործման դեպքում։  
• Ծառայությունից հանել կամ քիչ համօգտագործում/հպում պահանջող 
այլընտրանքներ գտնել ընդհանուր/կրոնական ջրի տարաների համար, 
ինչպիսիք են կնքավազան, լվացարանները եւ գավթները։ Օգտագործումների 
միջեւ դատարկել եւ փոխել ջուրը։ Ախտոտող նյութերի ցայտուկի/տարածման 
հավանակության դեպքում, աշխատողները, ծխականները, այցելուները, եւ 
այլոք, խստորեն խրախուսվում են օգտագործել աչքերը, քիթը եւ բերանը 
պաշտպանող սարքավորումներ, կիրառելով դեմքի ծածկոցների, 
պաշտպանիչ ակնոցների, եւ/կամ դեմքի վահանների համադրություն։ 
Վերաօգտագործվող պաշտպանիչ սարքավորումները, ինչպիսիք են՝ 
վահանները եւ ակնոցները, պետք է պատշաճ կերպով ախտահանել 
օգտագործումներից հետո։ 
• Եթե լվացվելը պարտադիր է, ապա, հնարավորության դեպքում, փոփոխել 
գործելակերպը՝ սահմանափակելու ցայտուկները, եւ լվացվելու 
հարմարությունները մաքրելու եւ ախտազերծելու անհրաժեշտությունը։ 
Հնարավորության դեպքում, խրախուսել ձեռքերը լվանալ տանը՝ 
հաստատություն մուտք գործելուց առաջ:  
• Վերադասավորել ամբիոնները եւ խոսնակների տարածքները, 
գրասենյակային տարածքները, հանդիպումների սենյակները, 
համաժողովների սենյակները, եւ այլն, մարդկանց միջեւ առնվազն վեց 
ոտնաչափ հեռավորություն թույլատրելու համար։  
• Հնարավորության դեպքում, այցելուների համար ստեղծել ուղղորդող 
միջանցքներ եւ անցումներ, եւ առանձին ուղիներ հատկացնել՝ 
հանդիպումների սենյակներ, գրասենյակներ, եւ այլ տեղեր մուտքի եւ ելքի 
համար, օգնելու պահպանել ֆիզիկական հեռավորություն եւ նվազեցնելու 
մարդկանց իրար մոտ տեղաշարժերը։ 
• Սահմանափակել վերելակից միաժամանակ օգտվող անձանց թիվը։ Փակցնել 
ուղերձ-ցուցանակներ այդ քաղաքականության վերաբերյալ։ 
• Կիրառել գործելակերպեր, երբ դա հնարավոր է եւ անհրաժեշտ, 
սահմանափակելու գրասենյակում, հանդիպման տարածքներում 
միաժամանակ գտնվող աշխատողների եւ ծխականների/այցելուների թիվը։ 
Սա կարող է ներառել պլանավորում (օրինակ՝ միամյանց հաջորդող 
մեկնարկի/ավարտի ժամեր), տեղում իրականացվող հաշվետվության, 
փուլերով երկրպագության վայրեր վերադառնալու համար օրերի 
սահմանում, կամ հնարավորության դեպքում , հեռահաղորդակցման 
շարունակական օգտագործում։ 
• Դիտարկել աշխատողներին եւ կամավորներին առաջարկ անելու հարցն, 
ովքեր պահանջում են պարտականությունների փոփոխված 
տարբերակներ, որոնք նվազագույնի են հասցնում իրենց շփումները 
ծխականների/այցելուների եւ այլ աշխատողների հետ (օրինակ՝ որպես 
----------------Page (14) Break----------------
                                
ուղեկցող ծառայելու կամ հեռահաղորդակցման միջոցով վարչական 
կարիքներ կառավարելու փոխարեն, գրասենյակային 
պարտականությունները)։ 
• Կարգավորել աշխատողի ընդմիջումները, աշխատավարձի եւ ժամի 
կանոնակարգերի համաձայն՝ պահպանելու ֆիզիկական հեռավորության 
վերաբերյալ ընթացակարգերը։ 
• Դադարեցնել ոչ անհրաժեշտ ճանապարհորդությունը եւ խրախուսել 
հեռավար հանդիպումները՝ հեռախոսի եւ համացանցի միջոցով։ 
• Փակել ինքնասպասարկման իրերի ընտրությունը, ինչպիսիք են՝ բրոշյուրի 
ցուցադրիչները եւ գրքերի դարակաշարերը, եւ 
ծխականներին/այցելուներին տրամադրել անհրաժեշտության դեպքում: 
Անհրաժեշտ է դիտարկել իրերի եւ տեղեկատվության էլեկտրոնային 
եղանակով առաքումը։  
• Անհրաժեշտ է սահմանափակել զուգարաններից միաժամանակ օգտվող 
անձանց թիվը՝ ֆիզիկական հեռավորություն պահպանելու նպատակով։  
• Խրախուսել աշխատողներին, ծխականներին, այցելուների, եւ այլ անձանց, 
խուսափել ձեռքի սեղմումով, գրկախառնություններով եւ նմանատիպ այլ 
ձեւերով ողջունելուց, որոնք խախտում են ֆիզիկական հեռավորությունը։ 
Ձեռնարկել ողջամիտ միջոցառումներ հիշեցնելու մարդկանց բարեւել 
ձեռքով նշան անելով կամ կիրառել ողջույնի այլ ձեւեր։  
• Վերակարգավորել ավտոկայանատեղերը սահմանափակելու կուտակման 
կետերը եւ ապահովելու պատշաճ տարանջատում (օրինակ՝ փակելով 
յուրաքանչյուր այլ տարածք)։ Վարորդների համար բացօթյա 
ռեստորանների ծառայությունների դեպքում, անհրաժեշտ է ապահովել, 
որպեսզի տրանսպորտային միջոցի պատուհանները եւ դռները լինեն փակ, 
եթե տրանսպորտային միջոցների միջեւ վեց ոտնաչափ հեռավորությունը 
հնարավոր չէ պահպանել։ 
• Շարունակել աջակցել ծառայությունների եւ այլ առնչվող 
գործողությունների ոչ-անձամբ հաճախելիությունն, այն անձանց կողմից, 
ովքեր խոցելի են COVID-19- ի նկատմամբ, ներառյալ տարեցները եւ 
ուղեկցող հիվանդություններ ունեցողները։         
 
 
 
 
 
 
 
 
 
 
 
----------------Page (15) Break----------------
                                
Նկատառումներ երկրպագության վայրերի 
համար 
• Դադարեցնել առաջարկել ինքնասպասարկվող սնունդ եւ խմիչքներ։ Մի 
կազմակերպեք ընդհանուր ճաշկերույթներ կամ նմանատիպ ընտանեկան 
ոճով ուտելու եւ խմելու միջոցառումներ, որոնք մեծացնում են փոխ-
վարակման ռիսկը։ Եթե սնունդն ու խմիչքը պետք է մատուցվեն, ապա 
հնարավորության դեպքում անհրաժեշտ է ապահովել մեկանգամյա 
օգտագործման պարագաներ, տարաներ։ Սնունդ մատուցող 
աշխատողները կամ կամավորները պետք է հաճախակի լվանան ձեռքերը եւ 
հագնեն միանգամյա օգտագործման ձեռնոցներ: 
• Դադարեցնել երգեցողությունը (փորձերի, ծառայությունների, այլնի 
ժամանակ), վանկարկումը եւ այլ գործելաոճ եւ ներկայացումներ, որտեղ 
առկա է արտաշնչվող աղտոտված կաթիլներից փոխանցման մեծ 
հավանականությունը։ Անհրաժեշտ է դիտարկել այլընտրանքային 
մեթոդների միջոցով այս գործողությունների կատարումը (ինչպիսիք են՝ 
ինտերնետային եթերը), որոնք ապահովում են, որ ծխական համայնքի 
անդամները կատարեն այս գործողություններն իրենց սեփական տներում։ 
• Դիտարկել գործելաոճի փոփոխություն, որը բնորոշ է որոշակի կրոնական 
ավանդույթների, որոնք կարող են նպաստել COVID-19-ի տարածմանը։ 
Օրինակ՝ դադարեցնել ծիսական առարկաներ համբուրելը, թույլատրել 
ավելի քիչ մարդկանց ներկայությամբ ծեսերի իրականացումը, խուսափել 
ընդհանուր գավաթից օգտվելուց, հաղորդությունն առաջարկել ձեռքով, 
բանավոր խոսքի փոխարեն, ծառայությունից առաջ աթոռների վրա 
նախապես փաթեթավորված հաղորդության իրեր տրամադրելը, եւ այլն, 
համաձայն CDC ուղենիշների:  
 
Նկատառումներ հուղարկավորությունների 
համար 
• Դիտարկել այցելուների թվի նվազեցումը եւ հուղարկավորության, հոգեհացի 
եւ այլնի համար այցելության այլընտրանքային ժամերը՝ հնարավորության 
դեպքում։ Հետեւել մաքրման եւ ախտահանման միջոցառումների 
կատարմանն, ըստ ուղեցույցում նկարագրվածի։ Հնարավորության դեպքում, 
այցելուներին հիշեցնել պահպանել ֆիզիկական հեռավորություն իրարից, 
աշխատողներից եւ կամավորներից, հանգուցյալից։ 
•  Դիտարկել կրոնական կամ մշակությանի գործելաոճի փոփոխություն, որն 
առնչվում է COVID-19-ից մահացածների մարմինները լվանալու կամ 
ծածկոցով փաթաթելու գործընթացին, համաձայն CDPH-ի եւ  CDC-ի 
ուղեցույցի։ Եթե մարմնի լվանալն ու ծածկոցով փաթաթելը կարեւոր 
կրոնական կամ մշակութային գործընթացներ են, ապա անհրաժեշտ է 
աշխատել հուղարկավորության բյուրոյի աշխատակազմի եւ ընտանիքների 
----------------Page (16) Break----------------
                                
հետ, որքան հնարավոր է ազդեցությունը նվազեցնելու համար։ Այս 
գործողություններին մասնակից բոլոր մարդիկ պետք է կրեն լրացուցիչ 
պաշտպանիչ սարքավորումներ, այդ թվում՝ աչքերի, քթի եւ բերանի 
պաշտպանիչ միջոցներ, ինչպիսիք են՝ դեմքի վահանները։  
• Խորհրդակցել եւ համապատասխանել տեղական ուղեցույցին՝ COVID-19-ից, 
եւ այլնից մահացածների համար հուղարկավորության ժամանակ հավաքվող 
բազմության  չափերի, ճանապարհորդությունների, 
հուղարկավորությունների անցկացման սահմանափակումների վերաբերյալ։   
• Դիտարկել վերը նկարագրված երկրպագության վայրերին վերաբերող 
ծառայությունների այլ առաջարկություններ եւ փոփոխություններ, որոնք 
կիրառելի են հուղարկավորության ծառայությունների համար:    
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1Խոցելի բնակչության համար անհրաժեշտ է հաշվի առնել լրացուցիչ պահանջներ։ Երկրպագության 
վայրերը պետք է համապատասխանեն Cal/OSHA (Աշխատանքի եւ առողջության պաշտպանության 
դաշնային գործակալություն) բոլոր չափորոշիչներին եւ պատրաստ լինի հետեւելու իրենց ուղեցույցին, 
ինչպես նաեւ Հիվանդությունների վերահսկման եւ կանխարգելման կենտրոնների (CDC) եւ Հանրային 
առողջապահության Կալիֆորնիայի դեպարտամենտ (CDPH) ուղեցույցին։ Բացի այդ, 
երկրպագության վայրերը պետք է պատրաստ լինեն փոփոխել իրենց գործողությունները, քանի որ 
այդ ուղեցույցները փոխվում են: 
----------------Page (17) Break----------------
