---
PDFFormatVersion: 1.6
IsAcroFormPresent: false
IsXFAPresent: false
Title: Life Sciences
Author: Kaina Pereira
Producer: AbleDocs Inc.
CreationDate: D:20200727120029-04'00'
ModDate: D:20200806095935-07'00'
date_created: Mon Jul 27 2020 12:00:00 GMT-0700
date_modified: Mon Jul 27 2020 12:00:00 GMT-0700
---
COVID-19 
ԳՈՐԾԱՐԱՐ 
ՈՒՂԵՑՈՒՅՑ՝ 
Բնագիտություն 
Հուլիսի 29, 2020թ 
covid19.ca.gov 
----------------Page (0) Break----------------
ԱԿՆԱՐԿ
2020 թվականի մարտի 19-ին, Հանրային առողջապահության նահանգային տեսուչը եւ 
Կալիֆորնիայի Հանրային առողջապահության դեպարտամենտի տնօրենը հրաման են 
արձակել, որով պահանջվում է, որ կալիֆորնիացիների մեծ մասը մնա տանը՝ բնակչության 
շրջանում COVID-19-ի տարածումը խաթարելու նպատակով: 
COVID-19-ի ազդեցությունը կալիֆորնիացիների առողջության վրա դեռեւս լիովին հայտնի չէ։ 
Նշված հիվանդությունը կարող է շատ թեթեւից (որոշ մարդիկ ախտանիշ չունեն) վերածվել 
մահվան հանգեցնող ծանր հիվանդության: Որոշ խմբեր, ներառյալ 65 եւ ավելի բարձր 
տարիքի մարդիկ, եւ նրանք, ում մոտ առկա են բժշկական այնպիսի լուրջ խնդիրներ, 
ինչպիսիք են սրտի կամ թոքերի հիվանդությունը կամ շաքարախտը, հոսպիտալացման եւ 
լուրջ բարդացումների ավելի մեծ վտանգի տակ են: Հիվանդության փոխանցումն առավել 
հավանական է այն ժամանակ է, երբ մարդիկ գտնվում են վարակված անձի հետ սերտ շփման 
մեջ կամ վատ օդափոխվող տարածքում, նույնիսկ, եթե այդ մարդը չունի կամ դեռեւս չի 
արտահայտել որեւէ ախտանիշ։ 
Արդյունաբերության կամ մասնագիտական խմբերի կողմից` ներառյալ կրիտիկական 
ենթակառուցվածքների աշխատողների շրջանակը, COVID-19-ի քանակի եւ տեմպերի 
վերաբերյալ ճշգրիտ տեղեկություններ առայժմ հասանելի չեն: Մի շարք աշխատատեղերում 
բազմաթիվ բռնկումներ են եղել, ինչը ցույց է տալիս, որ աշխատողները COVID-19 վարակ 
ձեռք բերելու կամ փոխանցելու վտանգի տակ են: Այսպիսի աշխատատեղերի օրինակներից 
են հիվանդանոցները, երկարաժամկետ խնամքի հաստատությունները, բանտերը, սննդի 
արտադրությունը, պահեստները, մսի վերամշակման գործարանները եւ մթերային 
խանութները: 
Քանի որ տանը մնալու որոշումները փոփոխված են, անհրաժեշտ է ձեռնարկել բոլոր 
հնարավոր քայլերը աշխատողների եւ հասարակության անվտանգության ապահովման 
ուղղությամբ: 
Կանխարգելման հիմնական պրակտիկան ներառում է՝ 
✓ֆիզիկական հեռավորություն առավելագույն հնարավոր չափով,
✓աշխատողների (որտեղ շնչառական օրգանների պաշտպանություն չի
պահանջվում)  հաճախորդների/գնորդների կողմից դեմքի ծածկոցների
կիրառում, եւ
✓ձեռքերի հաճախակի լվացում եւ կանոնավոր մաքրում եւ ախտահանում,
✓աշխատողների վերապատրաստում COVID-19 կանխարգելման պլանի այս եւ այլ
տարրերի վերաբերյալ։
Բացի այդ, շատ կարեւոր է աշխատավայրերում հիվանդության նոր դեպքերի 
հայտնաբերման ուղղությամբ համապատասխան գործընթացների իրականացումը եւ դրանց 
հաստատման դեպքում, առողջապահական մարմինների հետ համատեղ, արագ 
միջամտությունը` վարակի տարածումը դադարեցնելու համար: 
----------------Page (1) Break----------------
ՆՊԱՏԱԿ 
Այս փաստաթուղթը ուղեցույցներ է տրամադրում բնագիտության ոլորտին` աշխատողների 
համար անվտանգ, մաքուր միջավայր ապահովելու նպատակով: Այս ուղեցույցը 
նախատեսված չէ չեղարկելու կամ ուժը կորցրած ճանաչելու աշխատողի օրենքով, 
կանոնակարգերով կամ համատեղ սահմանված որեւէ իրավունք, եւ չի հանդիսանում 
սպառիչ, քանի որ այն չի ներառում առողջության վերաբերյալ վարչաշրջանի հրամաններ, 
չի հանդիսանում գոյություն ունեցող անվտանգության եւ առողջությանն առնչվող 
կարգավորող պահանջների փոխարինող, ինչպես օրինակ՝ Cal/OSHA-ն։1 Շարունակել 
մնալ իրազեկ Հանրային առողջության պահպանման ուղեցույցում եւ 
նահանգային/տեղական հրամաններում փոփոխությունների վերաբերյալ, քանի որ 
COVID-19-ի հետ կապված իրավիճակը շարունակվում է։ Cal/OSHA-ն նախատեսում է 
հատուկ պահանջներ այն հաստատությունների համար, որոնք գործ ունեն ախտածինների 
հետ (գլուխ 8, բաժին 5199) եւ լրացուցիչ ուղեցույց անվտանգության եւ առողջապահության 
վերաբերյալ Cal/OSHA-ի COVID-19 վարակի կանխարգելմանը նվիրված վեբ կայքում: 
CDC-ն իր ուղեցույցում նախատեսում է լրացուցիչ տեղեկություններ լաբորատորիաների,
ինչպես նաեւ տնտեսվարողների եւ գործատուների համար։
Դեմքի ծածկոցների օգտագործման պահանջը
Հունիսի 18-ին, CDPH-ը հրապարակեց Դեմքի ծածկոցների օգտագործման վերաբերյալ 
ուղեցույց, որը լայնորեն պահանջում է դեմքի ծածկոցների օգտագործում ինչպես 
հասարակության անդամների, այնպես էլ աշխատողների համար` բոլոր հասարակական եւ 
աշխատանքային վայրերում, որտեղ առկա է ազդեցության բարձր ռիսկ։  
Կալիֆորնիայում մարդիկ պետք է կրեն դեմքի ծածկոցներ, երբ նրանք զբաղվում են 
աշխատանքով, լինի դա աշխատավայրում կամ աշխատավայրից դուրս` 
•հասարակության ցանկացած անդամի հետ անձամբ շփվելիս,
•հասարակության անդամների այցելած տարածքներում աշխատելիս, անկախ
նրանից՝ թե հանրությունից որեւէ մեկը ներկա է այդ պահին, թե ոչ,
•ցանկացած վայրում աշխատելիս, որտեղ պատրաստվում կամ փաթեթավորվում է
սնունդ վաճառքի կամ այլ անձանց բաշխելու համար,
•ընդհանուր տարածքներում աշխատելիս կամ շրջելիս, ինչպիսիք են՝ միջանցքները,
աստիճանները, վերելակները եւ կայանատեղիները,
•ցանկացած սենյակում կամ փակ տարածքում, որտեղ ներկա են այլ մարդիկ
(բացառությամբ անձի սեփական տնային տնտեսության կամ բնակության վայրի
անդամների), եւ չեն կարող ֆիզիկապես հեռավորություն պահել,
•ցանկացած հանրային փոխադրամիջոց կամ պարատրանզիտ (հատուկ միջանկյալ)
տրանսպորտային միջոց, տաքսի կամ անձնական ավտոմեքենա կամ համատեղ
փոխադրման տրանսպորտային միջոց վարելիս կամ գործարկելիս, որտեղ
ուղեւորները ներկա են։ Ուղեւորների բացակայության դեպքում, խստորեն խորհուրդ է
----------------Page (2) Break----------------
տրվում դեմքի ծածկոցների օգտագործումը։ 
Ուղեցույցում կարող եք գտնել ամբողջական տեղեկատվությունը, ներառյալ բոլոր 
պահանջներն ու այս կանոններում արված բացառությունները։ Դեմքի ծածկոցները խստորեն 
խրախուսվում են այլ հանգամանքներում, եւ գործատուները կարող են իրականացնել դեմքի 
ծածկոցին առնչվող լրացուցիչ պահանջներ` կատարելով իրենց պարտավորությունն 
աշխատողներին ապահով եւ առողջ աշխատավայր ապահովելու նպատակով։ Գործատուները 
պարտավոր են աշխատողներին տրամադրել դեմքի ծածկոցներ կամ փոխհատուցեն 
աշխատողներին` դրանց ձեռք բերման ողջամիտ ծախսերի համար։
Գործատուները պետք է մշակեն փոխզիջման/կարգավորման քաղաքականություն ցանկացած 
աշխատողի համար, որը բավարարում է դեմքի ծածկոցի կրման բացառություններից մեկը։ 
Եթե աշխատողը, ումից այլապես կպահանջվեր կրել դեմքի ծածկոց, այլ անձանց հետ 
հաճախակի շփման պատճառով, եւ, որ վերջինս, բժշկական վիճակով պայմանավորված, չի 
կարող կրել, ապա նրան պետք է տրամադրվի ոչ-սահմանափակով այլընտրանք, ինչպես 
օրինակ՝ դեմքի վահան, որի ստորին եզրին ամրացված է կտոր, եթե դա հնարավոր է, եւ թույլ է 
տալիս բժշկական վիճակը։ 
Այն բիզնես ընկերություններն, որոնք բաց են հանրության համար, պետք է գիտակցեն CDPH-ի 
դեմքի ծածկոցների վերաբերյալ ուղեցույցում առկա դեմքի ծածկոցների կրման վերաբերյալ 
բացառությունները եւ կարող են չբացառել հասարակության որեւէ անդամի դեմքի ծածկոց 
չկրելու համար, եթե այդ անձը հետեւում է ուղեցույցին։ Բիզնես ընկերությունները պետք է 
մշակեն քաղաքականություններ հաճախորդների, պատվիրատուների, այցելուների եւ 
աշխատողների շրջանում այս բացառությունների գործածման համար։ 
----------------Page (3) Break----------------
                                                                    
Վարակիչ ախտածինների հետ գործ ունեցող 
աշխատավայրեր 
Հետազոտական հաստատությունները, լաբորատորիաները եւ այլ վայրերը, որոնք 
գործ ունեն ախտածին պարունակող նյութերի հետ, եւ որոնց գործունեության 
հետեւանքով ախտածինները կարող են տարածվել օդում, պետք է ստեղծեն, 
իրականացնեն եւ պահպանեն կենսաբանական անվտանգության արդյունավետ 
գրավոր ծրագիր, որը պետք է տնօրինվի հաստատության կենսաբանական 
անվտանգության հարցերով աշխատակցի կողմից: Կենսաբանական 
անվտանգության ծրագրում պետք է ընդգրկվի հետեւյալը` 
• Վարակիչ ախտածինների հետ առնչվող աշխատանքների դասակարգված ցանկը: 
• Վարակիչ այն ախտածինների ցանկը, որոնց առկայությունը հայտնի է կամ 
ողջամտորեն ակնկալվում է լաբորատոր նյութերում, ինչպես նաեւ 
կենսաբանական անվտանգության կիրառելի միջոցառումների ցանկը: 
• Ընթացակարգերը, որոնցով ախտածին պարունակող բոլոր մուտքային 
նյութերը դիտարկվում են որպես վիրուլենտ մինչեւ չհաստատվի դրանց 
դեակտիվացված կամ թուլացած լինելը: 
• Կենսաբանական անվտանգության հարցերով աշխատակցի կողմից 
ռիսկերի գնահատումը, որն իրականացվում է CDC-ի 
Մանրէաբանական եւ կենսաբժշկական լաբորատորիաներում 
կենսաբանական անվտանգության վերաբերյալ ուղեցույցների 
համաձայն: 
• Հնարավոր տեխնիկական հսկողության միջոցները, այդ թվում՝ վարակի 
մեկուսացման սարքավորումները եւ ընթացակարգերը: 
• Անվտանգ աշխատանքային գործելակերպի պարտադիր վերահսկումը եւ 
ոչ ապահով աշխատանքային գործելակերպի արգելումը` ռիսկերի 
գնահատման եւ CDC ուղեցույցների համաձայն: 
• Անհրաժեշտ անհատական պաշտպանիչ սարքավորումները (personal 
protective equipment, PPE), այդ թվում՝ շնչառական պաշտպանիչ 
սարքավորումները: 
• Լաբորատոր մակերեսների, սարքավորումների եւ գործիքների 
ախտահանման եւ վարակազերծման արդյունավետ ընթացակարգերը։ 
• Աշխատողներին վտանգների մասին հաղորդման եւ անհրաժեշտ 
վերապատրաստման կարգը: 
• Արտակարգ իրավիճակներում հաստատության ներսում 
չվերահսկվող արտանետումների եւ հաստատությունից դուրս 
անմշակ թափոնների վերաբերյալ ընթացակարգերը: 
----------------Page (4) Break----------------
                                                                    
• Աշխատողներին կիրառելի պատվաստանյութերի տրամադրումը: 
• Լաբորատոր ախտածինների հետ գործ ունեցող աշխատողներին 
հետազոտելու եւ նրանց բժշկական օգնություն ցուցաբերելու 
ընթացակարգերը: 
• Տարածքի ամենամյա ստուգայցերի եւ հաստատության կենսաբանական 
անվտանգության ընթացակարգերի ամենամյա ստուգման կարգը: 
• Ստուգայցների եւ ստուգումների ընթացքում հայտնաբերված 
թերություններն արձանագրելու եւ շտկելու կարգը: 
 
Աշխատավայրին բնորոշ պլան 
• Յուրաքանչյուր վայրում ստեղծել գրավոր, աշխատավայրին բնորոշ COVID-
19-ի կանխարգելման պլան, իրականացնել բոլոր աշխատանքային 
ոլորտների եւ բոլոր աշխատանքային առաջադրանքների ռիսկերի 
համապարփակ գնահատում, եւ յուրաքանչյուր հաստատությունում նշանակել 
անձ այս պլանն իրականացնելու համար։ 
• Ներառել CDPH-ի դեմքի ծածկոցների վերաբերյալ ուղեցույցն 
աշխատավայրին հատուկ պլանում եւ ընդգրկել բացառություններ 
գործարկելու քաղաքականություն։ 
• Պարզել տեղական առողջապահական վարչության կոնտակտային 
տվյալներ, որտեղ գտնվում է աշխատողների կամ հաճախորդների 
շրջանում COVID-19-ի բռնկումների վերաբերյալ տվյալների 
հաղորդակցման հաստատությունը։ 
• Վերապատրաստել եւ հաղորդակցել աշխատողների եւ աշխատողների 
ներկայացուցիչների հետ պլանի վերաբերյալ, եւ այն հասանելի դարձնել 
աշխատողներին եւ նրանց ներկայացուցիչներին: 
• Պարբերաբար գնահատել հաստատությունների 
համապատասխանությունը պլանին եւ փաստաթղթին, եւ շտկել 
հայտնաբերված թերությունները։ 
• Ուսումնասիրել COVID-19-ով պայմանավորված ցանկացած 
հիվանդություն, եւ որոշել, թե արդյոք աշխատանքին առնչվող 
գործոնները կարող էին նպաստել վարակման ռիսկին: 
Անհրաժեշտության դեպքում թարմացնել պլանը` հետագա դեպքերը 
կանխելու նպատակով։ 
• CDPH ուղենիշների համաձայն, իրականացնել անհրաժեշտ 
գործընթացներն ու ընթացակարգերը, երբ աշխատավայրում տեղի է 
ունենում բռնկում։ 
• Պարզել վարակակիր աշխատողի սերտ շփման շրջանակը (վեց 
ոտնաչափ հեռավորությամբ 15 կամ ավելի րոպեների ընթացքում) եւ 
----------------Page (5) Break----------------
                                                                    
ձեռնարկել քայլեր մեկուսացնելու COVID-19 դրական ախտորոշումով 
աշխատողին(ներին) եւ սերտ շփման շրջանակի անձանց։ 
• Հետեւել ստորեւ բերված ուղենիշներին։ Այս պահանջի չկատարումը կարող է 
հանգեցնել աշխատավայրում հիվանդությունների առաջացմանն, որոնք էլ 
կարող են հանգեցնել գործողությունների ժամանակավոր դադարեցման կամ 
սահմանափակման։ 
 
Թեմաներ աշխատողի վերապատրաստման 
համար 
• Անհրաժեշտության դեպքում՝ վերապատրաստում հաստատության 
կենսաբանական անվտանգության ծրագրի եւ ախտածինների հետ 
աշխատելիս օդակաթիլային ճանապարհով հիվանդությունների 
փոխանցումը կանխելու հսկիչ միջոցառումների թեմայով։ 
• Տեղեկատվություն COVID-19-ի մասին, թե ինչպես կանխել դրա 
տարածումը, եւ թե, որ ուղեկցող հիվանդությունները կարող են մեծացնել 
անհատների մոտ վարակվելու վտանգը։ 
• Ինքնազննում տանը, ներառյալ մարմնի ջերմաստիճանի եւ/կամ 
ախտանիշների ստուգում՝ օգտագործելով CDC ուղենիշները։ 
• Աշխատանքի չգալու կարեւորությունը՝ 
o եթե աշխատողն ունի COVID-19-ի ախտանիշներ, ինչպես 
նկարագրված է CDC-ի կողմից, օրինակ՝ ջերմություն կամ 
սարսուռ, հազ, հեւոց կամ դժվար շնչառություն, հոգնածություն, 
մկանային կամ մարմնի ցավեր, գլխացավ, համի կամ հոտի 
կորուստ, կոկորդի ցավ, քթի փակվածություն կամ 
արտադրություն, սրտխառնոց, փսխում կամ լուծ, ԿԱՄ 
o եթե աշխատողի մոտ աշխտորոշվել է COVID-19 եւ վերջինս դեռ 
դուրս չի եկել մեկուսացումից, ԿԱՄ  
o եթե վերջին 14 օրվա ընթացքում աշխատողը շփում է ունեցել մեկի 
հետ, ում մոտ ախտորոշվել է COVID-19, եւ որը համարվում է 
պոտենցիալ վարակիչ (այսինքն՝ դեռ մեկուսացման մեջ է)։ 
• Վերադառնալ աշխատանքի այն բանից հետո, երբ աշխատողը COVID-19 
ախտորոշում է ստանում միայն այն դեպքում, եթե առաջին 
ախտանշանների ի հայտ գալուց անցել է 10 օր, նրա ախտանիշները 
բարելավվել են, եւ աշխատողը վերջին 72 ժամվա ընթացքում չի ունեցել 
ջերմություն (առանց ջերմությունն իջեցնող դեղամիջոցների 
օգտագործման):  Առանց ախտանշաններով աշխատողը, ում մոտ 
ախտորոշվել է COVID-19, կարող է վերադառնալ աշխատանքի միայն 
----------------Page (6) Break----------------
                                                                    
այն դեպքում, եթե COVID-19-ի առաջին թեստի դրական արդյունքի 
ամսաթվից անցել է 10 օր։  
• Դիմել բժշկական օգնության, եթե նրանց ախտանիշները դառնում են 
ծանր, ներառյալ կայուն ցավ կամ ճնշման զգացում կրծքավանդակում, 
շփոթմունք կամ կապտավուն շրթունքներ կամ դեմք։ Թարմացումները եւ 
հետագա մանրամասները հասանելի են CDC կայքում։ 
• Օճառով եւ ջրով ձեռքի հաճախակի լվացման կարեւորությունը, ներառյալ 
լվանալ օճառով 20 վարկյան (կամ առնվազն 60% էթանոլ (նախընտրելի) 
կամ 70% իզոպրոպանոլ (եթե ապրանքը պահվում առանց հսկողության 
երեխաների համար ոչ հասանելի տեղում) պարունակող ձեռքի 
ախտահանող միջոցի օգտագործումը, երբ աշխատողները չեն կարող 
հասնել լվացարան կամ ձեռքի լվացման վայր, ըստ CDC ուղենիշների)։ 
• Ֆիզիկական հեռավորության պահպանման կարեւորությունը, ինչպես 
աշխատանքային վայրում, այնպես էլ վայրից դուրս գտնվելու ժամանակ 
(տե՛ս ֆիզիկական հեռավորություն բաժինը ստորեւ): 
• Դեմքի ծածկոցների պատշաճ օգտագործում, այդ թվում՝ 
o Դեմքի ծածկոցները չեն պաշտպանում կրող անձին եւ չեն 
հանդիսանում անհատական պաշտպանիչ սարքավորումներ 
(personal protective equipment, PPE)։ 
o Դեմքի ծածկոցները կարող են օգնել պաշտպանել կրողին մոտ գտնվող 
մարդկանց, սակայն չեն փոխարինում ֆիզիկական հեռավորության եւ 
ձեռքերի հաճախակի լվացման անհրաժեշտությանը։ 
o Դեմքի ծածկոցները պետք է ծածկեն քիթն ու բերանը։ 
o Աշխատողները պետք է լվանան կամ ախտահանեն ձեռքերը դեմքի 
ծածկոցներն օգտագործելուց կամ կարգավորելուց հետո։ 
o Խուսափել աչքերին, քթին եւ բերանին դիպչելուց: 
o Դեմքի ծածկոցները չպետք է լինեն համատեղ օգտագործման, եւ 
յուրաքանչյուր օգտագործումից հետո պետք է լվացվեն կամ հեռացվեն։ 
• CDPH դեմքի ծածկոցների օգտագործման վերաբերյալ ուղեցույցում, 
պարունակվող տեղեկատվություն, որը սահմանում է հանգամանքները, 
որոնց դեպքում պետք է կրել դեմքի ծածկոցները, եւ բացառությունները, 
ինչպես նաեւ քաղաքականությունները, աշխատանքային կանոնակարգերը եւ 
գործելակերպերը, որոնք գործատուն ընդունել է՝ դեմքի ծածկոցների 
օգտագործումն ապահովելու նպատակով։ Վերապատրաստման դասընթացը 
պետք է ներառի նաեւ գործատուի վարած քաղաքականությունը, թե ինչպես 
վարվել այն մարդկանց հետ, ովքեր ազատված են դեմքի ծածկոց կրելուց։ 
• COVID-19-ի կանխարգելման քաղաքականության մեջ պատշաճ կերպով 
պատրաստված ցանկացած անկախ կապալառուի, ժամանակավոր կամ 
----------------Page (7) Break----------------
                                                                    
պայմանագրային աշխատողներին, ինչպես նաեւ հաստատության 
կամավորներին ապահովել անհրաժեշտ պարագաներով եւ անհատական 
պաշտպանիչ սարքավորումներով: Այս պարտականությունները ժամանակից 
շուտ քննարկել ժամանակավոր եւ/կամ պայմանագրային աշխատողների 
հետ: 
• Տեղեկատվություն վճարովի արձակուրդի նպաստների վերաբերյալ, որ 
աշխատողը կարող է իրավունակ լինել ստանալու, ինչը ֆինանսապես ավելի 
կհեշտացնի վերջինիս տանը մնալը։ Տե՛ս լրացուցիչ տեղեկատվություն 
Covid- 19-ի համար հիվանդության արձակուրդի եւ աշխատողների 
փոխհատուցման աջակցմանկառավարության ծրագրերի վերաբերյալ, 
ներառյալ՝ Ընտանիքների համար կորոնավիրուսի առաջին արձագանքման 
ակտի շրջանակում աշխատողների հիվանդության արձակուրդի մասով 
իրավունքները, եւ աշխատողների իրավունքները՝ աշխատողների 
փոխհատուցման նպաստների եւ աշխատանքով պայմանավորված COVID-
19-ով վարկման կանխավարկածի՝ համաձայն նահանգապետի N-62-20 
գործադիր հրամանի, մինչ այն գտնվում է ուժի մեջ։ 
 
Անհատական հսկողության միջոցառումներ 
եւ զննում 
• Ապահովել ջերմաստիճանի եւ/կամ ախտանիշի ստուգումներ բոլոր 
աշխատողների համար՝ նրանց հերթափոխի սկզբում, եւ բոլոր 
մատակարարիների, կապալառուների, այցելուների կամ այլ աշխատողների, 
որոնք մուտք են գործում հաստատություն: Որքան հնարավոր է խուսափել 
հպել ջերմաստիճանի/ախտանիշի ստուգման սարքը աշխատողներին։  
• Եթե պահանջվում է ինքնազննում տանը, ինչը համապատասխան 
այլընտրանք է այն հաստատությունում ապահովելու համար, համոզվել, որ 
ստուգումն իրականացվել է նախքան աշխատողի տանից դուրս գալը՝ 
հերթափոխի համար, եւ որ նա հետեւում է CDC ուղենիշներին, ինչպես 
նկարագրված է վերոնշյալ՝ «Թեմաներ աշխատողի վերապատրաստման 
համար» բաժնում։ 
• Այն աշխատողներին, ովքեր հիվանդ են կամ COVID-19-ի ախտանիշներ 
ունեն, խրախուսել տանը մնալ։ 
• Գործատուները, անհրաժեշտության դեպքում, պետք է տրամադրեն եւ 
ապահովեն աշխատողներին՝ օգտագործել բոլոր անհրաժեշտ պաշտպանիչ 
սարքավորումները, ներառյալ աչքերի պաշտպանություն ու ձեռնոցներ: 
Գործատուները պետք է հաշվի առնեն, թե որտեղ կարող է մեկանգամյա 
օգտագործման ձեռնոցների կիրառումը օգտակար լինել ի լրումն ձեռքերի 
հաճախակի լվացման կամ ձեռքերի ախտահանիչ միջոցի օգտագործման, 
այս օրինակներն այն աշխատողների համար են, ովքեր զննում են մյուսների 
ախտանիշները կամ գործածում ընդհանուր օգտագործման իրեր։ 
----------------Page (8) Break----------------
                                                                    
• Գնահատել լաբորատոր, հետազոտական կամ կլինիկական միջավայրում 
գտնվող հարմարությունների համար գործող անհատական պաշտպանիչ 
սարքավորումներին վերաբերող ընթացակարգերը եւ որոշել, թե ինչ 
լրացուցիչ միջոցներ կամ անհրաժեշտ շտկումներ են հարկավոր COVID-
19-ով վարակվելու վտանգը կանխելու համար։ 
Մաքրման եւ ախտահանման ընթացակարգեր 
• Կատարել մանրակրկիտ մաքրում այնպիսի բարձր երթեւեկության 
վայրերում, ինչպիսիք են ճաշի ընդմիջման տարածքները եւ 
հանդերձարանները, ինչպես նաեւ մուտքի եւ ելքի տարածքները, 
ներառյալ, աստիճաններն ու աստիճանավանդակները, 
շարժասանդուղքները եւ վերելակների ղեկավարման վահանակները: 
Հաճախակի ախտահանել սովորաբար օգտագործվող մակերեսները, այդ 
թվում՝ լաբորատոր սարքավորումները, գործիքները, գրասենյակային 
պարագաները, դռների բռնակները, զուգարանները եւ ձեռքերի լվացման 
հարմարությունները։ 
• Յուրաքանչյուր հերթափոխից կամ օգտագործողից հետո (որն ավելի 
հաճախ է) մաքրել հաճախակի հպվող մակերեսները, այդ թվում առանց 
սահմանափակման՝ աշխատանքային մակերեսները, գործիքները, 
բռնակներն ու փականները, անշարժ եւ շարժական սարքավորումների 
ստեղները։ 
• Հնարավորության դեպքում՝ խուսափել նույն հեռախոսները, 
գրասեղանները, գրասենյակային սարքավորումները կամ այլ առարկաներն 
օգտագործելուց։ Երբեք համատեղ չօգտագործել անհատական 
պաշտպանիչ սարքավորումները։ 
• Մատակարարել անհրաժեշտ մաքրող միջոցները, որպեսզի աշխատողները 
կարողանան մաքրել եւ ախտահանել անձնական աշխատանքային 
տարածքները։ Համոզվել, որ սանիտարական հաստատությունները միշտ 
մնում են գործող եւ պահեստավորված եւ անհրաժեշտության դեպքում 
տրամադրում են լրացուցիչ օճառ, թղթե սրբիչներ եւ ձեռքի ախտահանիչ 
միջոցներ: 
• Լեգիոնելլեզի եւ ջրի հետ կապված այլ հիվանդությունների ռիսկը 
նվազագույնի հասցնելու համար, քայլեր ձեռնարկել` համոզվելու համար, որ 
ջրային բոլոր համակարգերը եւ տարատեսակները (օրինակ՝ խմելու 
ցայտաղբյուրները) անվտանգ են օգտագործման համար` հաստատության 
երկարատեւ դադարեցումից հետո: 
• Աշխատողներին հատկացնել ժամանակ իրենց հերթափոխի ընթացքում՝ 
մաքրում իրականացնելու համար։ Մաքրման գործողությունները պետք է 
հանձնարարվեն աշխատանքային ժամերին, որպես աշխատողների 
աշխատանքային պարտականությունների մաս։ Փոփոխեl ժամերը` 
ապահովելու գրասենյակի, լաբորատորիայի եւ հաստատութան այլ 
տարածքների պարբերական խորքային մաքրումը։ Հնարավորության 
----------------Page (9) Break----------------
                                                                    
դեպքում զիգզագաձեւ դասավորել ընդմիջումները՝ ապահովելու ֆիզիկական 
հեռավորությունը եւ տրամադրել բավարար ժամանակ՝ զուգարանները 
հաճախակի մաքրելու համար։ 
• Ախտահանիչ քիմիական նյութերը ընտրելիս, գործատուները պետք է 
օգտագործեն COVID-19-ի դեմ հաստատված արտադրանքը նշված՝ Շրջակա 
միջավայրի պահապանության գործակալության (EPA) կողմից հաստատված 
ցանկում եւ հետեւեն արտադրանքի օգտագործման ցուցումներին։ 
Օգտագործել ախտահանիչներ, պիտակավորված՝ որպես արդյունավետ 
միջոց ի դեմս առաջացող վիրուսային պաթոգենների, նոսր կենցաղային 
սպիտակեցնող լուծույթներ (5 ճաշի գդալ մեկ գալոն ջրի համար), կամ 
ալկոհոլային լուծույթներ առնվազն 70% ալկոհոլի պարունակությամբ, որոնք 
համապատասխան են տվյալ մակերեսին։ Աշխատողներին տրամադրել 
դասընթացներ քիմիական վտանգների, արտադրողի ցուցումների, 
օդափոխության պահանջների, եւ Cal/OSHA պահանջների վերաբերյալ՝ 
անվտանգ օգտագործման նպատակով։ Մաքրող կամ ախտահանող 
միջոցներ օգտագործող աշխատողները պետք է հագնեն ձեռնոցներ եւ այլ 
պաշտպանիչ սարքավորումներ, ինչպես դա պահանջվում է արտադրանքի 
ցուցումներով: Հետամուտ լինել Հանրային առողջապահության 
Կալիֆորնիայի դեպարտամենտի կողմից առաջարկվող մաքրման 
անշնչարգել մեթոդներին եւ ապահովել պատշաճ օդափոխություն։ 
• Փոխել սրճարաններում եւ ճաշարաններում առաջարկվող ուտեստների 
ցանկերը այնպես, որ շփումը հասցվի նվազագույնի, ինչպես նաեւ կիրառել 
խմիչքների, համեմունքների եւ ապակիների փոխանակման տարբերակներ: 
• Հնարավորության դեպքում, չմաքրել հատակներն ավելով կամ այլ 
մեթոդներով, որոնք կարող են ցրել պաթոգենները օդի մեջ: 
Հնարավորության դեպքում օգտագործե՛ք HEPA զտիչով վակուում։ 
• Դիտարկել բարձր արդյունավետությամբ աշխատող դյուրակիր 
օդամաքրիչների տեղակայումը, հնարավորինս բարձր 
արդյունավետությամբ օդազտիչներով շինության արդիականացումը եւ 
այլ փոփոխությունների կատարումը, աշխատանքային եւ ընդմիջման 
վայրերում արտաքին օդի եւ օդափոխության քանակը մեծացնելու համար։ 
• Գնահատել լաբորատոր, հետազոտական կամ կլինիկական միջավայրում 
գտնվող հարմարությունների համար գործող մաքրման եւ ախտահանման 
ընթացակարգերը եւ որոշել, թե ինչ լրացուցիչ միջոցներ կամ անհրաժեշտ 
շտկումներ  են  հարկավոր  COVID-19-ով  վարակվելու  վտանգը  կանխելու 
համար։ 
 
 
 
----------------Page (10) Break----------------
                                                                    
 
Ֆիզիկական հեռավորության պահպանման 
ուղենիշներ 
• Իրականացնել միջոցառումներ աշխատողների միջեւ նվազագույնը վեց 
ոտնաչափ ֆիզիկական հեռավորության ապահովման համար: Սա կարող է 
ներառել ֆիզիկական միջնապատերի կամ տեսողական ցուցանակների 
օգտագործումը (օրինակ, հատակի գծանշանները կամ նշանները` 
աշխատողներին ցույց տալու համար, թե որտեղ պետք է նրանք կանգնած 
լինեն): 
• Ձեւափոխել գրասենյակային տարածքները, խցիկները, լաբորատոր 
սենյակները եւ այլն, որպեսզի աշխատքային տարածքներում աշխատողների 
միջեւ ապահովվի առնվազն վեց ոտնաչափ հեռավորություն։  Նվազեցնել 
խորհրդակցությունների եւ հանդիպումների սենյակներում գտնվող անձանց 
թիվը, որպեսզի պահպանել աշխատողների միջեւ առնվազն վեց ոտնաչափ 
ֆիզիկական հեռավորություն։  Նախատեսել առանձին մուտքեր եւ ելքեր, 
ինչպես նաեւ տեղադրել համապատասխան ցուցանակներ: 
• Կիրառել աշխատանքային գործելակերպեր, երբ դա հնարավոր է, 
սահմանափակելու գրասենյակում միաժամանակ գտնվող աշխատողների 
թիվը։ Սա կարող է ներառել պլանավորում (օրինակ՝ միմյանց հաջորդող 
մեկնարկի/ավարտի ժամեր), տեղում իրականացվող հաշվետվության, 
փուլերով գրասենյակային աշխատավայրեր վերադառնալու համար օրերի 
սահմանում, կամ հնարավորության դեպքում, հեռահաղորդակցման 
շարունակական օգտագործում։ Սահմանափակել/կարգավորել 
դարակաշարեր, կողպեքների օգտագործումը` աշխատողների միջեւ 
հեռավորությունը մեծացնելու նպատակով: 
• Այն աշխատողներին, ովքեր խնդրում են փոխել իրենց 
հերթապահությունը, մտածել այնպիսի տարբերակներ առաջարկելու 
մասին, որոնք նվազագույնի են հասցնում նրանց շփումը 
հաճախորդների եւ մյուս աշխատողի հետ (օրինակ՝ գույքագրման կամ 
վարչական կարիքների կառավարում հեռավար աշխատանքի 
միջոցով): 
• Բոլոր հանդիպումներն ու հարցազրույցներն անցկացնել հեռախոսային 
կամ վիրտուալ հարթակներում։ Ձեւափոխել այն հանդիպումները, որոնց 
պետք է անձամբ ներկայանալ եւ կազմակերպել ավելի փոքր 
հանդիպումներ՝ ֆիզիկական հեռավորության ուղեցույցներին հետեւելու 
համար։ 
• Այն տեղերում, որտեղ ֆիզիկական հեռավորության պահպանումը դժվար է 
կազմակերպել, աշխատողները պետք է ավելի հաճախ ախտանիշների զննում 
անցնեն, ինչը ներառում է ջերմաչափման, տեսողական եւ բանավոր 
ստուգումները։ 
----------------Page (11) Break----------------
                                                                    
• Դադարեցնել ոչ անհրաժեշտ ճանապարհորդությունը եւ խրախուսել 
հեռավար հանդիպումները՝ հեռախոսի եւ համացանցի միջոցով։ 
• Պահանջել աշխատողներից՝ խուսափել ձեռքսեղմումները եւ նմանատիպ 
ողջույնները, որոնք խախտում են ֆիզիկական հեռավորության 
պահպանման ուղենիշները։ 
• Սահմանել աշխատակիցների թվի հավելյալ սահմանափակումներ փակ 
տարածքներում՝ ապահովելու վեց ոտնաչափ հեռավորության 
պահպանումը՝ վարակի տարածումը կանխարգելելու համար։ 
• Կարգավորել աշխատողի ընդմիջումները, աշխատավարձի եւ 
ժամի կանոնակարգերի համաձայն՝ պահպանելու ֆիզիկական 
հեռավորության վերաբերյալ ընթացակարգերը։ 
• Փակել ընդմիջման սենյակները, օգտագործել խոչընդոտներ կամ 
ավելացնել սեղանների/աթոռների միջեւ հեռավորությունը` 
աշխատողներին առանձնացնելու եւ ընդմիջումների ժամանակ 
հավաքներից խուսափելու համար: Հնարավորության դեպքում ստեղծել 
բացօթյա ընդմիջման տարածքներ` ստվերային ծածկոցներով եւ 
նստատեղերով, որոնք ապահովում են ֆիզիկական հեռավորությունը: 
• Օգտագործել հետեւյալ աստիճանակարգումը՝ կանխելու COVID-19-ի 
փոխանցումը հետազոտության, արտադրության եւ աշխատանքային այլ 
ոլորտներում, հատկապես այն դեպքերում, երբ ֆիզիկական 
հեռավորությունը դժվար է պահպանել. ինժեներական վերահսկողություն, 
վարչական վերահսկողություն եւ անհատական պաշտպանիչ 
սարքավորումներ։ 
o Ինժեներական վերահսկողությունը ներառում է աշխատողների 
միջեւ ֆիզիկական կամ տարածական այնպիսի խոչընդոտների 
ստեղծումը, ինչպիսիք են սահմանափակող ապակին կամ այլ 
ուժեղ եւ անթափանց միջնապատերը: 
o Վարչական վերահսկողությունը ներառում է հերթափոխերի 
քանակի ավելացում` միաժամանակ ներկա անձնակազմի քանակը 
նվազեցնելու եւ համապատասխան ֆիզիկական հեռավորություն 
ապահովելու նպատակով։ 
o Անհատական պաշտպանիչ սարքավորումները ներառում են դեմքի 
պաշտպանիչ վահանակներ, որոշ տեսակի դիմակներ, անթափանց 
ձեռնոցներ: Պետք է ուշադրություն դարձնել, որ որոշ մեկանգամյա 
օգտագործման սարքավորումներ, ինչպիսիք են ռեսպիրատորները, 
առաջնային նշանակություն ունեն առողջապահական ոլորտի եւ 
պաթոգեններով զբաղվող աշխատակիցների համար եւ չպետք է 
օգտագործվեն այլ ձեւով: 
 
  
----------------Page (12) Break----------------
                                                                    
 
1Խոցելի բնակչության համար անհրաժեշտ է հաշվի առնել լրացուցիչ պահանջներ։ Բնագիտության 
ոլորտը պետք է համապատասխանի Cal/OSHA (Աշխատանքի եւ առողջության պաշտպանության 
դաշնային գործակալություն) բոլոր չափորոշիչներին եւ պատրաստ լինեն հետեւելու իրենց 
ուղեցույցին, ինչպես նաեւ Հիվանդությունների վերահսկման եւ կանխարգելման կենտրոնների 
(CDC) եւ Հանրային առողջապահության Կալիֆորնիայի դեպարտամենտի (CDPH) ուղեցույցին։ 
Բացի այդ, գործատուները պետք է պատրաստ լինեն փոփոխել իրենց գործողությունները, քանի որ 
այդ ուղենիշները փոխվում են: 
 
----------------Page (13) Break----------------
