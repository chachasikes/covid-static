---
PDFFormatVersion: 1.7
IsAcroFormPresent: false
IsXFAPresent: false
Title: Logistics and Warehousing Checklist
Author: 
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20200814094315-07'00'
ModDate: D:20200814180039-07'00'
date_created: Fri Aug 14 2020 09:43:00 GMT-0700
date_modified: Fri Aug 14 2020 09:43:00 GMT-0700
---
Pangkalahatang Checklist ng COVID-19 
para sa Mga Empleyado ng Logistics at Warehousing 
Hulyo 2, 2020 
Nilalayon sa checklist na ito na matulungan ang mga employer ng logstics at warehousing na 
maipatupad ang kanilang plano upang mapigilan ang pagkalat ng COVID-19 sa lugar ng 
trabaho at karagdagan ito sa Patnubay para sa Mga Employer ng Logistics at Warehousing. Ang 
checklist na ito ay isang buod at naglalaman ng shorthand para sa ilang bahagi ng patnubay; 
maging pamilyar sa patnubay bago gamitin ang checklist na ito. 
Mga Nilalaman ng Nakasulat na Plano na 
Partikular sa Lugar ng Trabaho 
 Ang (mga) taong responsable para sa pagpapatupad sa plano. 
 Isang pagtatasa ng panganib at ang mga hakbang na gagawin upang 
mapigilan ang pagkalat ng virus. 
 Paggamit ng mga pantakip sa mukha, alinsunod sa patnubay ng CDPH. 
 Pagsasanay at komunikasyon sa mga manggagawa at kinatawan ng 
manggagawa tungkol sa plano. 
 Isang proseso upang suriin ang pagsunod at upang idokumento at iwasto ang 
mga kakulangan. 
 Isang proseso upang maimbestigahan ang mga kaso ng COVID, maalertuhan 
ang lokal na departamento ng kalusugan, at kilalanin at ihiwalay ang mga 
nagkaroon ng malapitang pag-kontak sa lugar ng trabaho at nahawaang 
manggagawa. 
 Mga protokol kapag nagkaroon ng biglaang pagkakahawahan sa lugar ng 
trabaho alinsunod sa patnubay ng CDPH. 
 I-update ang plano kung kinakailangan upang mapigilan ang mga
karagdagang kaso. 
Mga Paksa para sa Pagsasanay sa 
Manggagawa 
 Impormasyon sa COVID-19, pagpigil sa pagkalat, at kung sino ang lalong 
mahina. 
 Pagsusuri sa sarili sa bahay, kasama ang mga pagsusuri sa temperatura at/o 
sintomas gamit ang mga alituntunin ng CDC. 
----------------Page (0) Break----------------
 Ang kahalagahan na hindi pumasok sa trabaho kung ang mga manggagawa 
ay may ubo, lagnat, kahirapan sa paghinga, panginginig, pananakit ng 
kalamnan, pananakit ng ulo, pamamaga ng lalamunan, kamakailang 
pagkawala ng panlasa o pang-amoy, pagbabara ng ilong o tumutulong sipon, 
pagduruwal o pagsusuka, o pagtatae, o kung sila ay, o ang isang taong 
nakasalamuha nila ay na-diyagnos na may COVID-19.  
 Upang bumalik sa trabaho pagkatapos ng isang diyagnosis ng COVID-19 
pagkatapos lang ng 10 araw mula noong magsimula ang sintomas at 72 oras na 
walang lagnat. 
 Kailan humingi ng medikal na atensyon. 
 Ang kahalagahan ng paghuhugas ng kamay. 
 Ang kahalagahan ng pisikal na pagdistansya, sa parehong oras ng trabaho at 
pagkatapos ng trabaho. 
 Wastong paggamit ng mga telang pantakip sa mukha, kabilang ang 
impormasyon sa patnubay ng CDPH. 
 Impormasyon tungkol sa mga benepisyo ng may bayad na pagliban, kabilang 
ang Families First Coronavirus Response Act at mga benepisyo ng kabayaran ng 
mga manggagawa sa ilalim ng Executive Order N-62-20 ng Gobernador habang 
may bisa ang Order na iyon. 
 Sanayin ang anumang independyenteng kontratista, mga manggagawa na 
pansamantala o naka-kontrata, at mga boluntaryo sa mga patakarang ito at 
matiyak na mayroon silang kinakailangang PPE. 
Mga Paraan ng Pagkontrol at Pagsusuri sa 
Indibidwal 
 Mga pagsusuri sa sintomas at/o pagsusuri sa temperatura. 
 Hikayatin ang mga manggagawa na may sakit o nagpapakita ng mga sintomas 
ng COVID-19 na manatili sa bahay. 
 Hikayatin ang madalas na paghuhugas ng kamay at paggamit ng hand sanitizer. 
 Magbigay ng mga maitatapon na guwantes sa mga manggagawa bilang 
karagdagan sa madalas na paghuhugas ng kamay para sa mga gawaing gaya 
ng paghahawak ng mga bagay na karaniwang hinahawakan o pagsasagawa 
ng pagsusuri para sa sintomas. 
 Bigyan at tiyakin na ginagamit ng mga manggagawa ang mga takip sa mukha 
at lahat ng kinakailangang PPE. 
Mga Protokol sa Paglilinis at Pag-disinfect 
 Magsagawa ng masusing paglilinis sa matataong lugar at madalas na i-disinfect 
ang mga karaniwang ginagamit na mga ibabaw. 
 Linisin at i-sanitize ang mga mahahawakang ibabaw at kagamitang ginagamit 
ng iba’t ibang tao sa pagitan ng mga shift o mga gumagamit, alinman ang mas 
madalas.  
----------------Page (1) Break----------------
 Maglaan ng hand sanitizer, sanitizing wipes at iba pang mga sanitary supplies at 
hanapin ang mga ito kung saan madaling magamit ito ng mga manggagawa. 
 Tiyaking mananatiling gumagana at naka-stock ang mga pangkalusugan na 
pasilidad sa lahat ng pagkakataon.  
 Gumamit ng mga produkto na naaprubahan para sa paggamit laban sa COVID-
19 na nasa listahan ng mga naaprubahan ng Environmental Protection Agency 
(EPA) at sanayin ang mga manggagawa tungkol sa mga panganib ng kemikal, 
tagubilin sa produkto, kinakailangan sa bentilasyon, at kinakailangan ng 
Cal/OSHA. Sundin ang mga paraan ng paglilinis na mas ligtas para sa hika ng 
CDPH. 
 Linisin ang mga sasakyang panghatig at kagamitan bago at pagkatapos ng 
paghahatid, maglaan ng materyales para sa paglilinis sa panahon ng mga 
paghahatid, at tukuyin ang mga alternatibong lokasyon ng banyo sa ruta. 
 Magbigay ng panahon para maisagawa ng mga manggagawa ang mga 
kasanayan sa paglilinis habang nasa kanilang mga shift. 
 Inspeksyunin ang mga delivery at magsagawa ng mga hakbang sa pag-disinfect 
kung saan naaangkop bago ang pag-iimbak ng mga produkto sa mga 
warehouse at pasilidad. 
 Linisin ang mga sahig gamit ang vacuum na may HEPA filter o iba pang paraang 
hindi nagkakalat ng mga pathogen sa hangin. 
 Isaalang-alang ang pag-upgrade upang mapahusay ang pag-piltro ng hangin 
at bentilasyon. 
Mga Patnubay sa Pisikal na Pagdistansiya 
 Magpatupad ng mga hakbang upang paghiwalayin ang mga manggagawa 
nang hindi bababa sa anim na talampakan gamit ang mga pamamaraang 
tulad ng mga pisikal na partisyon o visual na palatandaan (halimbawa, mga 
pagmamarka sa sahig, may kulay na tape, o mga karatulang nagsasaad kung 
saan dapat tumayo ang mga manggagawa). 
 Paliitin ang oras ng transaksyon sa pagitan ng mga manggagawa sa warehouse 
at kawani ng transportasyon; magsagawa ng mga digital na gate check-in at 
gawain sa papeles, kung maaari.  
 Isaayos ang mga sa personal na pagpupulong, kung kinakailangan ang mga ito, 
para matiyak ang pisikal na pagdistansya sa isa’t isa. 
 Gawing halinhinan ang mga break ng manggagawa, alinsunod sa mga 
regulasyon sa sahod at oras, upang mapanatili ang mga protokol sa physical 
distancing.  
 Baguhin ang pagkakaayos, paghigpitan, o isara ang mga pangkalahatang silid 
at gumawa ng mga alternatibong espasyo para sa pagpapahinga kung saan 
posible ang physical distancing. 
 Gamitin ang sumusunod na herarkiya upang maiwasan ang pagpapasa ng 
COVID-19 sa mga lugar ng trabaho lalo na sa mga lugar kung saan mahirap 
panatilihin ang pisikal na distansiya: mga kontrol sa engineering, pang-
administratibong kontrol, at PPE. 
----------------Page (2) Break----------------
 Gumamit ng mga kasanayan sa trabaho, kung maaari, na maglilimita sa bilang 
ng mga manggagawa sa lugar ng trabaho sa bawat pagkakataon.  
 Maglagay ng karagdagang mga limitasyon sa bilang ng mga manggagawa sa 
mga saradong lugar. 
----------------Page (3) Break----------------
