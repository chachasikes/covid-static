---
PDFFormatVersion: 1.7
IsAcroFormPresent: false
IsXFAPresent: false
Title: Public transit checklist
Author: 
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20200814141642-07'00'
ModDate: D:20200814205241-07'00'
date_created: Fri Aug 14 2020 14:16:00 GMT-0700
date_modified: Fri Aug 14 2020 14:16:00 GMT-0700
---
Cal/OSHA COVID-19-ի ընդհանուր ստուգացանկ 
Հանրայինեւ մասնավոր ուղեւորափոխադրողներ, տրանզիտ 
 եւ միջքաղաքային ուղեւորների երկաթգիծ 
2 հուլիսի, 2020թ. 
Սույն ստուգացանկը նախատեսված է օգնելու հանրային եւ մասնավոր ուղեփոխադրողներին, 
տրանզիտ եւ միջքաղաքային ուղեւորների երկաթգծի գործատուներին իրականացնել իրենց ծրագիրը՝ 
կանխելու COVID-19-ի տարածումը աշխատավայրում, որը նաեւ լրացնում է Հանրային եւ մասնավոր 
ուղեփոխադրումների, տրանզիտ եւ միջքաղաքային ուղեւորների երկաթգծի գործատուների 
ուղեցույցներին: Սույն ստուգացանկն ամփոփում է եւ ուղեցույցի որոշ հատվածների սղագրություն է 
պարունակում. ծանոթացեք ուղեցույցներին՝ նախքան ստուգացանկից օգտվելը: 
Աշխատավայրերի համար գրված 
առանձնահատուկ ծրագրի 
բովանդակություններ 
 Այն անձը (անձինք), ովքեր պատասխանատու են ծրագրի իրականացման համար: 
 Վտանգի գնահատում եւ միջոցառումներ, որոնք պետք է ձեռնարկվեն՝ վիրուսի 
տարածումը կանխելու համար: 
 Դիմակների օգտագործում՝ համաձայն CDPH ցուցումների: 
 Ծրագրի վերաբերյալ աշխատակիցների եւ աշխատակիցների ներկայացուցիչների 
վերապատրաստում եւ նրանց հետ հաղորդակցություն: 
 Գործընթաց՝ ստուգելու համապատասխանությունը եւ փաստաթղթերով հասատելու եւ 
շտկելու թերությունները: 
 Գործընթաց՝ հետաքննելու COVID–ի դեպքերը, զգուշացնելու տեղական 
առողջապահական վարչությանը, ինչպես նաեւ գտնելու եւ մեկուսացնելու 
աշխատավայրին մոտ կոնտակտներին եւ վարակված աշխատողներին: 
 Արձանագրություններ այն մասին, թե երբ է աշխատավայրում սկսվել վարակը՝ 
համաձայն CDPH ցուցումների. 
 Ըստ անհրաժեշտության թարմացրեք ծրագիրը՝ հետագա դեպքերը կանխելու համար: 
Աշխատակիցների վերապատրաստման 
թեմաներ 
 Տեղեկություններ COVID-19-ի վերաբերյալ, կանխելու տարածումը, եւ այն, թե ով է 
հատկապես խոցելի:  
 Ինքնասքրինինգ տանը, ներառյալ ջերմության եւ/կամ ախտանիշների ստուգում՝ 
օգտվելով CDC ուղեցույցներից: 
----------------Page (0) Break----------------
 Աշխատանքի չգալու կարեւորությունը, եթե աշխատողները հազ, ջերմություն, դժվար 
շնչառության, դող, մկանների ցավ, գլխացավ, կոկորդի ցավ, վերջին ժամանակներում 
համի կամ հոտի կորուստ , քթի խցանում կամ քթից հոսք, սրտխառնոց կամ փսխում 
կամ փորլուծություն ունեն, կամ եթե նրանք կամ ինչ-որ մեկը, ում հետ նրանք կապ են 
ունեցել, ախտորոշվել է COVID-19-ով:  
 COVID-19-ի ախտորոշումից հետո աշխատանքի վերադառնալ միայն 10 օր անց՝ 
սկսած ախտանշանների սկզբից եւ առանց տաքության 72 ժամ անցնելուց հետո: 
 Ե՞րբ բժշկական օգնություն խնդրել: 
 Ձեռք լվանալու կարեւորությունը: 
 Ֆիզիկական հեռավորության կարեւորությունն ինչպես աշխատանքի, այնպես էլ 
աշխատանքից դուրս ժամանակահատվածում: 
 Դեմքի կտորե դիմակների պատշաճ օգտագործում, այդ թվում՝ CDPH ցուցումներում 
ներառված տեղեկությունները: 
 Վճարովի արձակուրդի մասին տեղեկատվությունը ներառյալ Ընտանիքների՝  
կորոնավիրուսի առաջին արձագանքման ակտը եւ աշխատողների փոխհատուցման 
նպաստներն ըստ նահանգապետի Թիվ-62-20 գործադիր կարգադրության, մինչ այդ 
կարգադրությունն ուժի մեջ է: 
 Այս կանոնների առնչությամբ վերապատրաստեք ցանկացած անկախ 
կապալառուներին, ժամանակավոր կամ պայմանագրային աշխատողներին եւ 
երաշխավորեք, որ նրանք համապատասխան անձնական պաշտպանիչ 
սարքավորումներ (PPE) ունեն: 
Անձնական վերահսկման միջոցառումներ եւ 
սքրինինգ 
 Ջերմության եւ/կամ ախտանիշների սքրինինգ: 
 Խրախուսեք, որ այն աշխատողները, ովքեր հիվանդ են կամ COVID-19-ի 
արտահայտված ախտանիշներ ունեն, մնան տանը:  
 Խրախուսեք ձեռքերի հաճախակի լվացումը եւ ձեռքի ախտահանիչի օգտագործումը: 
 Տրամադրեք եւ երաշխավորեք, որ բոլոր աշխատողներն օգտվեն պահանջվող բոլոր 
պաշտպանիչ սարքավորումներից: 
 Աշխատողներին մեկանգամյա օգտագործման ձեռնոցներ տրամադրեք, որպես 
հաճախակի ձեռք լվանալու լրացում այնպիսի առաջադրանքների համար, ինչպիսիք 
են հաճախակի դպված ապրանքները բռնելը կամ ախտանիշների սքրինինգ 
կատարելը: 
 Աշխատակից չհամարվող անձանց արգելեք մտնել հաստատություն, բացի կարեւոր 
անձանցից:  
 Հանրությանը հիշեցրեք, որ նրանք պետք է դեմքի համար նախատեսված 
դիմակներ/ծածկոցներ կրեն եւ խուսափեն այլ ուղեւորների հետ մոտ տարածությունից 
երես առ երես շփումից: Հանրությանը թարմ տեղեկություններ հաղորդեք որեւէ նոր 
կանոնի կամ գործելակերպի վերաբերյալ: 
 
 
 
----------------Page (1) Break----------------
Մաքրության եւ ախտահանման կանոններ 
 Շատ երթեւեկություն ունեցող տարածքներում մանրակրկիտ մաքրություն կատարեք: 
 Պարբերական մաքրություն եւ ախտահանություն կատարեք հաճախակի դիպչվող 
բոլոր մակերեսներում: 
 Մաքրեք վարորդների խցիկների բոլոր հատվածները՝ հերթափոխերի կամ 
օգտվողների միջեւ, որն ավելի հաճախակի է:  
 Ձեռքերը ախտահանեք ուղեւորներին որեւէ աջակցություն ցուցաբերելուց առաջ եւ 
հետո: 
 Որտեղ հնարավոր է խուսափեք հեռախոսներ, այլ աշխատանքային գործիքներ կամ 
սարքավորումներ համօգտագործելուց: Երբեք համատեղ մի՛ օգտագործեք PPE-ը: 
 Օգտվեք այն ապրանքներից, որոնք հաստատված են COVID-19-ի դեմ օգտագործելու 
համար՝ Շրջակա միջավայրի պաշտպանության գործակալության (EPA) կողմից 
հաստատված ցանկից, եւ աշխատողներին վերապատրաստեք քիմիական վնասակար 
նյութերի, ապրանքների ցուցումների, օդափոխման պահանջների եւ Cal/OSHA 
պահանջների վերաբերյալ: Հետեւեք CDPH-ի՝ ասթմայի համար ապահով մաքրության 
մեթոդներին: 
 Ապահովեք, որ ջրային համակարգերը անվտանգ օգտագործվեն երկարատեւ 
դադարից հետո՝ նվազեցնելու լեգիոներների հիվանդության ռիսկը: 
 Կայարանները, տրանզիտ եւ երկաթգծերի գրասենյակները, ինչպես նաեւ տրանզիտ եւ 
երկաթգծի փոխադրամիջոցները պատշաճ սանիտարական ապրանքներով հագեցրեք 
եւ ձեռքի անձնական ախտահանիչներ տրամադրեք առաջնագծի բոլոր 
աշխատողներին (օրինակ՝ օպերատորներ): 
 Երաշխավորեք, որ սանիտարական պարագաները մշտապես օգտագործման 
ենթակա եւ պահեստավորված լինեն:  
 Հատակները մաքրեք HEPA զտիչ ունեցող փոշեկուլներով կամ այլ մեթոդներով, որոնք 
օդի մեջ ախտածին մանրէներ չեն ցրում: 
 Ի նկատի ունեցեք թարմացումները՝ բարելավելու օդի ֆիլտրացիան եւ 
օդափոխությունը: 
Ֆիզիկական հեռավորության ուղեցույցներ 
 Նվազեցրեք փոխադրամիջոցում մարդկանց առավելագույն զբաղեցումը՝ ֆիզիկական 
հեռավորություն ապահովելու համար:   
 Միջոցներ կիրառեք՝ տրանզիտ եւ երկաթգծի օպերատորների եւ մարդկանց միջեւ 
ֆիզիկական հեռավորությունն առնվազն վեց ոտնաչափ պահելու համար՝ 
օգտագործելով միջնապատեր կամ տեսողական ակնարկներ (օրինակ՝ հատակի 
նշաններ, գունավոր երիզ կամ նշաններ՝ ցույց տալու, թե ուղեւորները ինչպես պետք է 
խուսափեն ավտոբուսի վարորդին մոտ նստելուց): 
 Ուղեւորներին խնդրեք խուսափել կանգնել կամ նստել վարորդներից վեց ոտնաչափ 
հեռավորության վրա: Եթե հնարավոր է, արգելափակեք դեպի վարորդը վեց 
ոտնաչափ հեռավորությամբ նստատեղերը կամ Plexiglas արգելապատեր տեղադրեք: 
 Կարգավորեք աշխատակիցների ընդմիջումները՝ աշխատավարձի եւ ժամերի 
կանոնակարգերին համապատասխան՝ պահպանելու ֆիզիկական հեռավորության 
կանոնները:  
 
----------------Page (2) Break----------------
 Վերակազմաձեւեք, սահմանափակեք կամ փակեք ընդհանուր տարածքները, եւ 
ընդմիջման այլընտրանքային տարածքներ տրամադրեք, որտեղ հնարավոր է 
ֆիզիկական հեռավորություն կիրառել:  
 Ուղեւորներից պահանջեք կամ նրանց խրախուսեք առցանց տոմսեր գնել եւ 
բարձրացնել տրանզիտ ու երկաթգծի քարտերի օգտագործման 
արդյունավետությունը:  
 Ուղեւորների մուտքի եւ ելքի պլան ստեղծեք՝ նվազագույնի հասցնելու ֆիզիկական 
շփումը եւ բազմության առաջացումը: 
 Ջրային փոխադրամիջոցով ճամփորդելիս, օրինակ լաստանավով կամ նավակով, եթե 
հնարավոր է ուղեւորներին խնդրեք անձնակազմի որեւէ անդամի նշել, թե արդյոք 
նրանք որպես խումբ են ճամփորդում: Ուղեւորներին օգնեք հերթի կանգնել 
փոխադրամիջոց նստելու համար, ինչպես նաեւ նավից իջնելուց՝ ֆիզիկական 
հեռավորություն պահպանող փոքր խմբերով: 
 Հետեւեք այն ճանապարհներին, որոնցում ֆիզիկական հեռավորությունը խնդիր է՝ 
ուղեւորների քանակի պատճառով: Ծանրաբեռնված ճանապարհներին ավտոբուսների 
կամ տրանզիտ փոխադրամիջոցների  ճանապարհներ եւ ժամանակացույց 
կարգավորեք ուղեւորների պիկ քանակի ժամերին: 
  
----------------Page (3) Break----------------
Լրացուցիչ նկատառում ուղեւորներ 
փոխադրողների համար (տաքսիներ, 
փոխադրամիջոցների ցանցային ընկերության 
մեքենաներ, երթուղային տաքսիներ, 
լիմուզիններ եւ այլն): 
 Փոխադրամիջոցների ցանցային ընկերություններ. ժամանակավորապես 
դադարեցրեք միավորված ճամփորդությունները մինչեւ հետագա հանրային 
առողջապահական ուղեցույցներ տրամադրվեն նման ճամփորդութունները 
վերսկսելու համար: 
 Տաքիսներ եւ ցանցային փոխադրամիջոցների օպերատորներ եւ մասնավոր 
տրանզիտային ընկերություններ. այնպիսի գործընթաց ստեղծեք, որը եւ՛ 
վարորդներին, եւ՛ ճամփորդներին թույլ կտա ճամփորդություններն առանց տույժի 
չեղարկել, եթե մյուս կողմը դիմակ չի կրում: Սույն կանոնի մասին տեղեկացրեք 
ուղեւորներին՝ նախքան ճամփորդությունը պատվիրելը: 
 Վարորդներին համապատասխան նյութերի քանակություն տրամադրեք, որոնք 
անհրաժեշտ են փոխադրամիջոցի հաճախակի դիպչված մակերեսները մաքրելու եւ 
ախտահանելու համար: Տեղեկացրեք վարորդներին ապրանք(ներ)ի վնասների եւ 
անհրաժեշտ պաշտպանիչ միջոցառումների մասին: Մաքրելիս/ախտահանելիս 
համապատասխան օդափոխություն ապահովեք: Փոխադրամիջոցներում թաց 
անձեռոցիկների դեն նետման համար երեսպատված աղբարկղեր տրամադրել: 
 Հաճախակի մաքրեք եւ ախտահանեք փոխադրամիջոցների այն հատվածները, որոնց 
ուղեւորները հաճախակի են դիպչում՝ յուրաքանչյուր հերթափոխի սկզբում եւ վերջում, 
եւ ուղեւորների փոխադրման միջեւ ընկած ժամանակահատվածում: 
 Աշխատակիցներին ժամանակ տրամադրեք մաքրության գործողություններ 
իրականացնել իրենց հերթափոխի ընթացքում: 
 Պաշտպանիչ արգելապատեր օգտագործեք, ինչպիսիք են մեկանգամյա 
օգտագործման ուղեգորգերը եւ նստատեղերի ծածկոցները: 
 Ի նկատի ունեցեք առջեւի եւ հետեւի նստատեղերի միջեւ անթափանցիկ 
արգելապատեր տեղադրել: 
 Ուղեւորներին խնդրեք, որ փոխադրամիջոց նստելիս կամ փոխադրամիջոցից իջնելիս 
իրենց սեփական պայուսակները եւ պատկանող իրերը իրենց ձեռքում պահեն: 
Խնդրեք, որ ուղեւորները նվազագույնը վեց ոտնաչափ հեռավորություն պահպանեն: 
Ձեռքի ախտահանիչ միջոց օգտագործեք ուղեւորի ապրանքներին դիպչելուց հետո: 
 Ճամփորդողներին նստեցրեք հետեւի նստատեղերին: 
 Ուղեւորներին հիշեցրեք, որ դիմակներ կրեն, ինչպես նաեւ նրանց տեղյակ պահեք, որ 
ճամփորդությունը կարող է չեղարկվել, եթե նրանք դիմակ չկրեն: 
 Փոխադրամիջոցների օդափոխության համար խուսափեք օդի վերաշրջանառվող 
տարբերակն օգտագործելուց: 
 Ժամանակավորապես դադարեցրեք այնպիսի ապրանքներ առաջարկել, ինչպիսիք են 
անանուխով կոնֆետները, հեռախոսի լիցքավորիչները կամ ամսագրերը: 
----------------Page (4) Break----------------
