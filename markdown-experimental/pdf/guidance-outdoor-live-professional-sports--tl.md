---
PDFFormatVersion: 1.7
IsAcroFormPresent: false
IsXFAPresent: false
Title: Sporting Events at Outdoor Stadiums and Racetracks Guidance
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20201029170519-07'00'
ModDate: D:20201029171824-07'00'
date_created: Thu Oct 29 2020 17:05:00 GMT-0700
date_modified: Thu Oct 29 2020 17:05:00 GMT-0700
---
1 
  
 
 
 
 
 
GABAY NG 
INDUSTRIYA PARA 
SA COVID-19: 
Mga Kaganapan sa 
Palakasan sa  
Mga Panlabas na 
Stadium at Racetrack 
 
Oktubre 20, 2020 
 
Dinisenyo ang gabay na ito upang 
matugunan ang mga sektor at mga 
aktibidad na magbubukas sa buong 
estado. Gayunpaman, maaaring 
magpatupad ang mga lokal na opisyal ng 
kalusugan ng mas mahigpit na mga 
patakaran na iniayon sa mga lokal na 
kondisyong epidemiological, kaya dapat 
ding kumpirmahin ng mga employer ang 
mga nauugnay na lokal na patakaran sa 
pagbubukas. 
----------------Page (0) Break----------------
 
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado at 
Direktor ng Departamento ng Pampublikong Kalusugan ng California ng utos na nag-
aatas sa karamihan sa mga taga-California na manatili sa bahay upang pigilan ang 
pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (ang ilang 
tao ay walang sintomas) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong gulang 
o pataas at ang may dati nang malulubhang medikal na kondisyon, tulad ng sakit sa 
puso o sakit sa baga o diabetes, ay may mas malaking pagkakataong ma-ospital at 
magkaroon ng malulubhang komplikasyon. Pinakamalaki ang posibilidad ng paghawa 
kapag ang mga tao ay may malapitang pakikipag-ugnayan o nasa lugar na hindi 
maayos ang bentilasyon na may kasamang nahawaan na tao, kahit na walang 
anumang sintomas o hindi pa nagkakaroon ng mga sintomas ang taong iyon. 
Sa ngayon, walang tumpak na impormasyon tungkol sa bilang at mga rate ng COVID-
19 ayon sa industriya o mga grupo ng trabaho, kabilang ang mga napakahalagang 
manggagawa sa imprastraktura. Nagkaroon ng maraming paglaganap sa iba't ibang 
lugar ng trabaho, na nagpapahiwatig na nasa panganib na makakuha o 
makapagpasa ng COVID-19 ang mga manggagawa. Kasama sa mga halimbawa ng 
mga lugar ng trabaho na ito ang mga ospital, pasilidad ng pangmatagalang 
pangangalaga, kulungan, produksyon ng pagkain, mga bodega, planta sa 
pagproseso ng karne, mga restaurant, at grocery store. 
Habang nagbabago ang mga utos na manatili sa bahay, napakahalagang gawin ang 
lahat ng posibleng hakbang upang matiyak ang kaligtasan ng mga manggagawa at 
publiko. 
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible, 
✓ paggamit ng takip sa mukha ng mga manggagawa (kung saan hindi 
kinakailangan ang proteksyon sa paghinga) at mga customer, 
✓ madalas na paghuhugas ng kamay at regular na paglilinis at pagdidis-impekta, 
✓ pagsasanay ng mga manggagawa sa mga nabanggit at iba pang bahagi 
ng plano sa pag-iwas sa COVID-19. 
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan sa 
mga awtoridad sa kalusugan ng publiko upang mahinto ang pagkalat ng virus. 
  
----------------Page (1) Break----------------
 
LAYUNIN 
Maaaring ipagpatuloy ng propesyunal na palakasan ang pagsasanay at kumpetisyon 
ng walang mga live na madla, nakasalalay sa pag-apruba ng mga opisyal sa 
kalusugan ng publiko sa county. Nagbibigay ng gabay ang dokumentong ito para sa 
panlabas na operasyon ng mga stadium at racetrack sa mga live, propesyonal na 
mga kaganapan sa palakasan upang suportahan ang ligtas, malinis na kapaligiran 
para sa mga manggagawa at panauhin. Dapat kilalanin at subaybayan ng mga 
negosyo ang Antas ng Panganib sa County para sa county kung saan gumagana ang 
negosyo at gumawa ng kailangang pagsasaayos sa kanilang operasyon: 
• Lila – Malaganap – Bahagdan 1: Walang pinahihintulutang live na madla.  
• Pula – Malaki – Bahagdan 2: Walang pinahihintulutang live na madla. 
• Kahel – Katamtaman – Bahagdan 3: Pinapayagan lamang ang mga panlabas 
na operasyon sa permanente at nakapirming mga lugar (tingnan ang tala sa 
ibaba sa pinapayagan na mga panlabas na lugar), bilang karagdagan sa 
mga sumusunod na pagbabago: 
o Dapat limitado ang kapasidad sa 20% at dapat na magagamit lamang 
ang ticketing para sa nakareserba na puwesto. Dapat limitahan ang 
pagbebenta ng tiket sa mga customer na naglalakbay sa loob ng 120-
milyang radius.  
o Dapat kasama sa mga ibinegentang tiket ang nakatalagang espasyo na 
paradahan para sa bawat pangkat ng ticketholder. 
o Ang mga lugar ay hindi pinahihintulutang magbigay ng mga will-call o 
magbenta ng mga tiket sa araw ng kaganapan upang bigyang-daan 
ang sapat na pagpaplano para sa pisikal na pagdistansya sa loob ng 
lugar. 
o Pinapayagan ang pagkain at pag-inom sa mga nakatalagang upuan 
lamang. Dapat sarado ang mga lugar ng concourse concession at ang 
lahat ng pagkain at inumin ay dapat na ihatid nang direkta sa mga 
panauhin sa kanilang mga puwesto. 
o Dapat sundin ng mga operator ang mga pagbabago sa gabay na ito. 
• Dilaw – Minimal – Bahagdan 4: Pinapayagan lamang ang mga panlabas na 
operasyon sa permanente at nakapirming mga lugar (tingnan ang tala sa 
ibaba sa pinapayagan na mga panlabas na lugar), bilang karagdagan sa 
mga sumusunod na pagbabago: 
o Dapat limitado ang kapasidad sa 25% at dapat na magagamit lamang 
ticketing para sa nakareserba na puwesto. Dapat limitahan ang 
pagbebenta ng tiket sa mga customer na naglalakbay sa loob ng 120-
milyang radius.  
o Dapat kasama sa mga ibinegentang tiket ang nakatalagang espasyo na 
paradahan para sa bawat pangkat ng ticketholder. 
o Ang mga lugar ay hindi pinahihintulutang magbigay ng mga will-call o 
----------------Page (2) Break----------------
 
magbenta ng mga tiket sa araw ng kaganapan upang bigyang-daan 
ang sapat na pagpaplano para sa pisikal na pagdistansya sa loob ng 
lugar. 
o Pinapayagan ang pagkain at pag-inom sa mga nakatalagang upuan 
lamang. Dapat sarado ang mga lugar ng concourse concession at ang 
lahat ng pagkain at inumin ay dapat na ihatid nang direkta sa mga 
panauhin sa kanilang mga puwesto. 
o Dapat sundin ng mga operator ang mga pagbabago sa gabay na ito. 
 
Pinapayagan na Mga Panlabas na Venue: Para sa mga layunin ng gabay na ito, ang 
pinapayagan na panlabas na venue para sa mga kaganapan sa propesyonal na 
palakasan na may live audience ay nangangailangan ng:  
• Permanente at nakapirming pasilidad, na nakatuon sa paligid ng lugar ng 
laro, na pangunahing dinisenyo para sa panonood ng madla/manonood sa 
palakasan. 
• Ang pasilidad ay bukas sa kalangitan nang walang bubong o hindi bababa 
sa 50% ng kabuuang perimeter nito ay bukas, ibig sabihin walang mga pader, 
pintuan, bintana, divider, o iba pang mga pisikal na hadlang na pumipigil sa 
daloy ng hangin, bukas man o sarado. Dapat mayroong sapat na natural na 
bentilasyon at sirkulasyon ng hangin upang mabisang mapaghalo at 
mapaghiwalay ang mga konsentrasyon ng aerosol nang walang suporta ng 
mga mekanikal na sistema. 
• Ang pasilidad ay dapat nakadisenyo sa paraan na nagbibigay sa mga 
operator ng kakayahang kontrolin nang ganap ang daloy, pagpasok, at 
paglabas ng lahat ng mga bisita, at para mahiwalay ang mga atleta at 
manggagawa mula sa pangkalahatang madla. 
• Dapat mayroong permanente o idinagdag na mga hadlang upang lumikha 
ng hindi bababa sa 25' sa pagitan ng espasyong okupado ng mga miyembro 
ng madla/manonood at ng focal point (lugar ng paglalaro). 
• Ang mga upuan ng madla ay nakapirme, at madaling matukoy ng lahat ng 
mga indibidwal na bisita ayon sa seksyon, hilera, at puwesto. 
Para sa pinakabagong impormasyon sa katayuan ng bahagdan sa county, bisitahin 
ang Blueprint para sa isang mas Ligtas na Ekonomiya. Mangyaring tandaan na ang 
mga lokal na departamento ng kalusugan ay maaaring magkaroon ng mas mahigpit 
na pamantayan at iba't ibang pagsasara. Hanapin ang lokal na impormasyon ng 
iyong county.  
 
TANDAAN: Nalalapat lamang ang gabay na ito sa mga propesyonal na palakasan at 
hindi nalalapat sa mga paligsahang pampalakasan na panlibangan, pang-amateur, 
pang-semi-propesyonal, o pang-kolehiyo. Pinahihintulutan lamang na magpatakbo 
ang mga naturang sektor hangga’t natutugunan ang mga ito sa iba pang mga 
dokumento ng gabay. Upang mabawasan ang peligro ng pagkakahawa sa COVID-
19, ang mga atleta, tauhan sa coaching, tauhang medikal, tauhan sa pagbo-
----------------Page (3) Break----------------
 
broadcast at iba pa sa mga pang-isport na pasilidad o kaganapan ay dapat 
sumangguni sa mga protokol sa COVID-19 na sinang-ayunan ng labor at 
management, na maaaring pahusayin pa ng mga opisyal ng county sa kalusugan ng 
publiko. Dapat sundin ng kawani ng back office at management ang gabay para sa 
mga workspace sa opisina. Ang mga venue ng palakasan ay may ilang mga aspeto 
sa pagpapatakbo at mga alok na serbisyo na nasaklawan na sa naunang gabay at 
makikita sa website ng Gabay ng Industriya upang Bawasan ang Panganib, kabilang 
ang:  
o Serbisyo sa pagkain at mga concession (Gabay ng Restaurant) 
o Mga Bar (Gabay ng mga Bar, Breweries, at Distilleries) 
o Mga tindahan ng regalo at pagpapatingi (Gabay sa Pagpapatingi) 
o Mga hotel at lodging (Gabay ng mga Hotel, Lodging, at Panandaliang Pagrenta) 
o College, Non-professional, at Amateur Sports (Gabay ng Mas Mataas na 
Edukasyon) 
o Palakasang pangkabataan (Gabay sa sa Palakasang Pangkabataan)  
o Panlabas na Paglilibang (Gabay ng mga Campground, RV Park, at Panlabas 
na Paglilibang) 
o Mga tram, shuttle, at iba pang mga transit (Gabay ng Public at Private 
Passenger Carriers, Transit, at Intercity Passenger Rail) 
o Limitahan ang serbisyo ng shuttle hangga't maaari at alinsunod sa mga 
obligasyon sa mga indibidwal na may mga kapansanan. 
o Mga serbisyong trabaho sa pagmementena at pangangalaga (tingnan ang gabay 
sa Limitadong Mga Serbisyo) 
Hindi inilaan ang patnubay na ito upang bawiin o ipawalang-bisa ang anumang mga 
karapatan ng manggagawa, inaatas man ng batas, ng regulasyon o collective 
bargaining, at hindi ito kumpleto, dahil hindi kasama dito ang mga kautusan ng 
county tungkol sa kalusugan, at hindi rin ito pamalit sa anumang umiiral na 
panregulatoryong kinakailangan na nauugnay sa kaligtasan at kalusugan tulad ng 
mga nasa Cal/OSHA. 1Palaging alamin ang mga pagbabago sa patnubay sa 
kalusugan ng publiko at mga kautusan ng estado/lokal, habang nagpapatuloy ang 
sitwasyon ng COVID-19. Ang Cal/OSHA ay may higit pang komprehensibong gabay 
sa webpage ng Cal/OSHA sa Pangkalahatang Mga Gabay sa Pagprotekta sa mga 
Manggagawa laban sa COVID-19. Ang CDC ay may karagdagang mga 
pagsasaalang-alang para sa mga kaganapan at pagtitipon.  
  
----------------Page (4) Break----------------
 
Kinakailangang Paggamit ng mga Takip sa Mukha 
 
Noong Hunyo 18, naglabas ang CDPH ng Gabay sa Paggamit ng mga Takip sa Mukha, 
na pangkalahatang iniaatas ang paggamit ng mga takip sa mukha para sa mga 
miyembro ng publiko at manggagawa sa lahat ng lugar ng publiko at trabaho kung 
saan may mataas na panganib ng pagkakalantad. Makikita sa gabay ang 
kumpletong mga detalye, kasama ang lahat ng kinakailangan at pagbubukod sa 
mga patakarang ito. 
 
Ang Gabay sa Takip sa Mukha ng CDPH ay napapailalim sa mga karagdagang pag-
update batay sa kasalukuyang pang-agham na pag-unawa sa pagkakahawa ng virus 
na sanhi ng COVID-19. Mangyaring tingnan ang website ng CDPH para sa anumang 
mga pagbabago. 
 
 
 
Planong Partikular na Lugar ng Trabaho 
• Magtatag ng plano sa pag-iwas sa COVID-19 na nakasulat at 
partikular sa lugar ng trabaho sa bawat pasilidad, magsagawa ng 
komprehensibong pagtatasa ng panganib sa lahat ng lugar ng 
trabaho at gawain sa trabaho, at magtalaga ng tao sa bawat 
pasilidad upang maipatupad ang plano. 
• Isama ang Gabay sa Takip sa Mukha ng CDPH sa Planong Partikular sa 
Lugar ng Trabaho at maglagay ng patakaran para sa pangangasiwa 
ng mga pagbubukod. 
• Tukuyin ang impormasyon ng pakikipag-ugnayan para sa lokal na 
kagawaran ng kalusugan kung saan matatagpuan ang pasilidad, 
para sa paghahatid ng impormasyon tungkol sa mga pagkalat ng 
COVID-19 sa mga manggagawa o panauhin. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa 
mga manggagawa at kanilang mga kinatawan. 
• Regular na suriin ang lugar ng trabaho para sa pagsunod sa plano 
at idokumento at iwasto ang mga matutukoy na pagkukulang. 
• Siyasatin ang anumang kaso ng COVID-19 at alamin kung may 
anumang salik na may kaugnayan sa trabaho na maaaring naka-
ambag sa panganib ng impeksyon. I-update ang plano kung 
kinakailangan upang makaiwas sa karagdagang kaso. 
• Ipatupad ang mga kinakailangang proseso at protokol kapag may 
paglaganap sa isang lugar ng trabaho, alinsunod sa mga patnubay ng 
CDPH at mga utos o gabay mula sa lokal na kagawaran ng kalusugan. 
----------------Page (5) Break----------------
 
• Tukuyin ang mga malapitan na pakikipag-ugnayan (nasa loob ng 
anim na talampakan sa loob ng 15 minuto o mas matagal pa) ng 
isang nahawaang manggagawa at gumawa ng mga hakbang 
upang ibukod ang (mga) manggagawang nagpositibo sa 
COVID-19 at mga malapitan na nakaugnayan. 
• Abisuhan ang lahat ng mga empleyado sa pamamagitan ng pagsulat, at 
mga employer ng mga kinokontratang empleyado, na maaaring nalantad 
sa COVID-19 at iulat ang mga paglaganap sa lugar ng trabaho sa lokal na 
kagawaran ng kalusugan. Para sa karagdagang impormasyon tungkol sa 
mga responsibilidad ng employer sa ilalim ng AB 685 (Kabanata 84, Mga 
Batas ng 2020), sumangguni sa Pinahusay na Pagpapatupad at Mga 
Kinakailangan sa Pag-uulat ng Employer mula sa Cal/OSHA at ang Mga 
Katanungan ng Employer tungkol sa AB 685 mula sa CDPH. 
• Para sa mga panlabas na operasyon: Gumawa ng mabisang plano sa 
pag-iwas sa sakit na dulot ng init na may nakasulat na mga pamamaraan 
sa parehong Ingles at wikang naiintindihan ng karamihan ng mga 
empleyado. Ang plano ay dapat na magagamit ng mga empleyado sa 
lugar ng trabaho. Tingnan ang pahina ng Cal/OSHA sa pag-iwas sa sakit 
na dulot ng init para sa mga mapagkukunan, kabilang ang mga FAQ, 
isang webinar, at isang halimbawa ng nakasulat na plano. Kailangang 
kasama sa mga elemento ng isang plano sa pag-iwas sa sakit na dulot ng 
init ang: 
o Pag-access sa inuming tubig 
o Pag-access sa lilim 
o Mga pagpapahinga para magpalamig 
o Mga pamamaraang pang-emergency para sa mga kaso ng sakit na dulot 
ng init 
o Mga pamamaraan para sa mataas na init kapag ang temperatura ay 
lumagpas sa 95 degrees 
o Pagsubaybay sa mga empleyado na nagsasanay sa panahon ng heat 
wave 
o Pagsasanay sa pag-iwas sa sakit na dulot ng init at mga sintomas 
• Sumunod sa mga patnubay sa ibaba. Ang kabiguang gawin ito ay 
maaaring magresulta sa mga karamdaman sa lugar ng trabaho na 
maaaring maging sanhi ng pansamantalang pagsasara o pagiging 
limitado ng mga operasyon. 
 
 
 
 
 
----------------Page (6) Break----------------
 
Mga Paksa para sa Pagsasanay 
sa Manggagawa 
• Upang mabawasan ang panganib ng pagkakahawa sa COVID-19, 
ang mga atleta, tauhan sa coaching, tauhang medikal, tauhan sa 
pagbo-broadcast at iba pa sa mga pang-isport na pasilidad o 
kaganapan ay dapat ding sumangguni sa mga protokol sa COVID-19 
na sinang-ayunan ng labor at management, na maaaring pahusayin 
pa ng mga lokal na opisyal ng kalusugan ng publiko. Dapat sundin ng 
kawani ng back office at management ang gabay para sa mga 
workspace sa opisina. 
• Impormasyon sa COVID-19, paano mapipigilan ang pagkalat nito, at 
aling mga tao ang mas mataas ang panganib sa malubhang 
karamdaman o pagkamatay. 
• Pag-screen sa sarili sa bahay, kasama ang pagsusuri ng temperatura 
at/o sintomas gamit ang mga patnubay ng CDC. 
• Ang kahalagahan ng hindi pagpasok sa trabaho: 
o Kung may mga sintomas ng COVID-19 ang isang 
manggagawa gaya ng inilarawan ng CDC, tulad ng lagnat o 
panginginig, pag-ubo, pagiging hirap sa paghinga, 
pagkapagod, pananakit ng kalamnan o katawan, pananakit 
ng ulo, bagong pagkawala ng panlasa o pang-amoy, 
namamagang lalamunan, baradong ilong o tumutulong sipon, 
pagduruwal, pagsusuka, o pagtatae, O 
o Kung ang isang manggagawa ay nadayagnos ng COVID-19 at 
hindi pa pinalalabas mula sa pagkakahiwalay, O  
o Kung, sa loob ng nakaraang 14 na araw, ang isang 
manggagawa ay nagkaroon ng ugnayan sa isang taong 
nadayagnos ng COVID-19 at itinuturing na posibleng 
nakakahawa (hal., nakahiwalay pa). 
• Pagbalik sa trabaho matapos ang diyagnosis ng COVID-19 
pagkatapos lang matugunan ang Gabay ng CDPH sa Pagbabalik sa 
Trabaho o Paaralan Pagkaraan ng Diyagnosis ng COVID-19. 
• Humingi  ng  medikal  na  atensyon  kung  lumubha  ang  kanilang  mga 
sintomas, kasama na ang tuluy-tuloy na pananakit o presyon sa dibdib, 
pagkalito, o mangasul-ngasul na labi o mukha. May mga update at 
karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 
segundo (o paggamit ng hand sanitizer na may hindi bababa sa 60% 
----------------Page (7) Break----------------
 
ethanol (mas mainam) o 70% isopropanol (kung hindi magagamit ng 
mga batang walang patnubay ang produkto) kapag hindi 
makakapaghugas ng kamay ang mga manggagawa, alinsunod sa 
Mga patnubay ng CDC). Huwag kailanman gumamit ng mga hand 
sanitizer na may methanol dahil labis itong nakakalason sa parehong 
mga bata at matatanda. 
• Ang kahalagahan ng physical distancing, kapwa sa oras ng trabaho 
at sa labas ng trabaho (tingnan ang seksyon ng Physical Distancing 
sa ibaba). 
• Wastong paggamit ng mga takip sa mukha, kabilang ang: 
o Ang mga takip sa mukha ay hindi personal na kagamitan sa 
proteksyon (PPE). 
o Ang mga takip sa mukha ay hindi pamalit sa pangangailangan para 
sa pisikal na pagdistansya at madalas na paghuhugas ng kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng 
mga takip sa mukha. 
o Iwasang hawakan ang mga mata, ilong, at bibig. 
o Hindi dapat ipahiram sa iba ang mga takip sa mukha at dapat labhan o 
itapon ang mga ito pagkatapos ng bawat shift. 
• Impormasyong nasa Patnubay ng CDPH para sa Paggamit ng mga Takip 
sa Mukha, na ipinag-uutos ang mga sitwasyon kung saan dapat 
magsuot ng mga takip sa mukha at ang mga pagbubukod, pati na rin 
ang anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip sa 
mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Mga sintomas at pag-iwas sa sakit na dulot ng init na sumusunod sa Mga 
Kinakailangan ng Cal/OSHA. 
• Tiyaking maayos na sinanay sa mga patakaran sa pag-iwas sa COVID-19 
at may kinakailangang supply at PPE ang hiwalay na kontratista at 
pansamantala o nakakontratang mga manggagawa sa pasilidad. 
Maagang pag-usapan ang mga responsibilidad na ito kasama ng mga 
organisasyong nagbibigay ng mga pansamantala at/o nakakontratang 
mga manggagawa. 
• Impormasyon sa mga benepisyo na may bayad na pagliban sa trabaho 
na maaaring karapat-dapat na tanggapin ng manggagawa upang 
gawing mas madali ang pananalapi habang nananatili sa bahay. 
----------------Page (8) Break----------------
 
Tingnan ang karagdagang impormasyon sa mga programa 
ng pamahalaan na sumusuporta sa mga may-bayad na sick leave at 
bayad-pinsala sa mga manggagawa para sa COVID-19, kabilang ang 
mga karapatan ng mga manggagawa sa may-bayad na sick leave sa 
bisa ng Families First Coronavirus Response Act. 
 
Mga Indibidwal na Hakbang sa Pagkontrol 
at Pag-screen 
• Sapilitan ang paggamit ng mga takip sa mukha sa buong stadium o 
racetrack sa lahat ng mga lugar, maliban kung kasalukuyang kumakain 
o umiinom sa mga nakatalagang lugar ng kainan o exempted ayon sa 
Gabay sa Takip sa Mukha ng CDPH. Ang mga customer na hindi 
sumusunod ay dapat agad na alisin sa pasilidad.  
• Ang mga operator ng stadium at racetrack ay dapat gumawa ng isang 
diskarte upang ma-verify ang impormasyon sa pakikipag-ugnay sa mga 
ticket holder. Ang contact tracing ay isang mahalagang hakbang sa 
pagpapabagal sa pagkalat ng COVID-19. 
• Magbigay ng mga screening ng temperatura at/o mga sintomas para sa 
lahat ng mga manggagawa sa simula ng kanilang shift at sinumang 
mga nagtitinda o mga kontratista na pumapasok sa establisimiento. 
Tiyaking iniiwasan ng screener ng temperatura/sintomas ang malapit na 
pakikisalamuha sa mga manggagawa hangga't maaari.  
• Kung nangangailangan ng screening sa sarili sa bahay, na isang 
naaangkop na alternatibo sa pagbibigay nito sa establisamiyento, 
tiyaking nagsagawa ng screening bago umalis sa bahay ang 
manggagawa para sa kanilang shift at sumusunod ito sa mga 
patnubay ng CDC, tulad ng inilalarawan sa seksyong Mga Paksa para 
sa Pagsasanay sa Manggagawa sa itaas. 
• Hikayatin ang mga manggagawa na may sakit o nagpapakita ng 
mga sintomas ng COVID-19 na manatili sa bahay. 
• Ang mga employer ay dapat magbigay at tiyakin na ginagamit ng 
mga manggagawa ang lahat ng kinakailangang kagamitan sa 
proteksiyon, kabilang ang proteksyon sa mata at guwantes kung 
kinakailangan. 
• Dapat pag-isipan ng mga employer kung saan maaaring kapaki-
pakinabang ang paggamit ng disposable glove upang suportahan 
ang madalas na paghuhugas ng kamay o paggamit ng hand sanitizer; 
kabilang sa mga halimbawa ang mga manggagawang nag-sscreen 
ng iba para sa mga sintomas o nangangasiwa ng mga bagay na 
madalas hawakan. Ang mga manggagawa ay dapat magsuot ng 
----------------Page (9) Break----------------
 
guwantes kapag hahawak ng mga bagay na kontaminado ng mga 
likido sa katawan.   
• Ang mga manggagawa na patuloy na kailangang nasa loob ng anim 
na talampakan ng mga customer o kasamahan sa trabaho (hal., ang 
pagpapasuot at pag-secure sa mga panauhin ng kagamitang 
pangkaligtasan) ay kailangang magsuot ng pangalawang hadlang 
(hal. face shield o mga safety goggle) bilang karagdagan sa takip sa 
mukha. Ang lahat ng mga manggagawa ay dapat bawasan ang dami 
ng oras na ginugugol sa loob ng anim na talampakan mula sa mga 
panauhin. 
• Kailangang gumawa ng mga makatwirang hakbang ang mga 
employer, kabilang ang pagpaskil ng karatula sa mga pasukan, sa 
estratehiko at kitang-kita na mga lokasyon at sa mga kumpirmasyon sa 
reserbasyon, upang paalalahanan ang publiko na dapat silang 
gumamit ng mga takip sa mukha at sundin ang pisikal na pagdistansya, 
at dapat na madalas na hugasan ang kanilang mga kamay ng sabon 
at tubig nang hindi bababa sa 20 segundo, gumamit ng hand sanitizer, 
at huwag hawakan ang kanilang mukha. 
• Dapat may permanente o idinagdag na mga hadlang upang lumikha 
ng hindi bababa sa 25 talampakan sa pagitan ng espasyong okupado 
ng mga miyembro ng madla/manonood at ng focal point (lugar ng 
paglalaro). 
• Ang lahat ng mga hindi nakikilahok na atleta, coaching, kawani, at iba 
pang kawani ng suporta ay dapat na magsuot ng takip sa mukha sa 
lahat ng oras maliban kapag kumakain o umiinom. 
• Lahat ng mga miyembro ng madla at mga dumadalo sa stadium ay 
kailangang magsuot ng takip sa mukha sa lahat ng oras maliban kung 
kumakain o umiinom. Ang mga operator ng stadium at racetrack ay 
dapat magtakda ng isang patakaran na nag-aatas sa mga panauhin 
na magsuot ng takip sa mukha o hindi papapasukin sa venue kung 
hindi exempted ayon sa Gabay sa Takip sa Mukha ng CDPH. Bilang 
bahagi ng patakaran, paalalahanan ang mga panauhin nang maaga 
upang magdala ng takip sa mukha; kung hindi ay hindi sila dapat 
payagan na pumasok sa lugar. Pag-isipang maghanda ng mga takip 
sa mukha na ibibigay sa mga panauhin na maaaring dumating nang 
wala nito. 
• Dapat masuri ang temperatura at/o sintomas ng mga panauhin sa 
pagdating, hilinging gumamit ng hand sanitizer, at pagbilinang 
magdala at magsuot ng takip sa mukha kapag hindi kumakain o 
umiinom kung hindi exempted ayon sa Gabay sa Takip sa Mukha ng 
CDPH. May karapatan ang mga operator ng stadium at racetrack na 
kanselahin ang mga pagpapareserba para sa mga indibidwal/partido 
na may mga panauhing may sintomas at huwag papasukin. 
----------------Page (10) Break----------------
 
• Magpakita ng isang hanay ng mga malinaw na nakikitang mga 
patakaran para sa mga panauhin at manggagawa sa (mga) pasukan 
na dapat maging kondisyon ng pagpasok. Ang mga patakaran ay 
maaaring may kasamang mga tagubilin na magsuot ng mga takip sa 
mukha sa lahat ng oras, maliban kapag kumakain o umiinom sa 
nakatalagang upuan, kung hindi exempted ayon sa Gabay sa Takip sa 
Mukha ng CDPH; gumamit ng hand sanitizer; panatilihin ang pisikal na 
distansya mula sa iba pang mga panauhin at manggagawa; iwasan 
ang hindi kinakailangang paghawak sa mga ibabaw; at mga 
pagbabago sa mga serbisyo.  Kapag posible, dapat mabasa ang mga 
patakaran sa digital na paraan, hal. sa pamamagitan ng mga app, 
text, o email. 
 
Mga Protokol sa Bentilasyon, Paglilinis at 
Pagdisimpekta 
 
• Kung saan maaari, mag-install ng mabibitbit na mga mabisang 
panlinis ng hangin, i-upgrade ang mga pansala ng hangin sa gusali sa 
posibleng pinakamataas na kahusayan, at gumawa ng iba pang 
mga pagbabago upang madagdagan ang dami ng hangin mula sa 
labas at bentilasyon sa mga tanggapan at iba pang mga espasyo sa 
loob. 
• Pana-panahong tingnan ang Website ng CDPH para sa mga pag-
update sa gabay sa kalidad ng panloob na hangin at bentilasyon 
para sa mga sakit na dinadala ng hangin sa mga panloob na lugar. 
• Magsagawa ng masusing paglilinis sa mga matataong lugar tulad ng 
mga lobby, mga lugar na pahingahan, mga mesang lalagyan ng 
paninda at mga booth, atbp., at mga lugar na pasukan at labasan, 
kasama ang mga hagdanan, pasilyo, pintuan, at mga elevator bank. 
Madalas na idisimpekta ang karaniwang ginagamit na mga ibabaw, 
kabilang ang mga counter, machine ng credit card, mga 
touchscreen, mga pihitan ng pintuan, mga susi, mga patungan ng 
braso, mga banyo, mga kagamitan sa paghuhugas ng kamay, atbp. 
• Regular na linisin at disimpektahin ang mga ibabaw na 
pinagsasaluhan ng mga manggagawa sa pagitan ng mga shift o sa 
pagitan ng mga gumagamit, alinman ang mas madalas, kabilang 
ang ngunit hindi limitado sa mga ibabaw na pinagtatrabahuhan, 
mga orasan, mga copy machine, mga susi, kagamitan sa paglilinis, 
mga flashlight, atbp. Iwasan ang pagbabahaginan ng mga 
kagamitan tulad ng mga telepono, tablet, makinarya sa opisina, at 
mga gamit hangga’t posible. Huwag kailanman maghiraman ng PPE.  
----------------Page (11) Break----------------
 
• Disimpektahin ang mga mikropono at mga katulad na kagamitan sa 
pagitan ng bawat paggamit. Kumonsulta sa mga tagagawa ng 
kagamitan upang matukoy ang naaangkop na mga hakbang sa 
pagdidisimpekta, lalo na sa malalambot at buhaghag na ibabaw 
tulad ng foam mufflers.  
• Disimpektahin ang kagamitang ipinahiram o ipinarenta sa mga 
panauhin sa pagitan ng paggamit. Kung hindi ito posible, hangga’t 
naaayon ito sa mga obligasyon ng pasilidad sa mga indibidwal na 
may mga kapansanan, ihinto ang paggamit ng kagamitan na 
ipinahihiram sa mga panauhin.  
• Linisin at disimpektahing mabuti ang mga pasilidad at kagamitan 
pagkatapos ng bawat kaganapan. Maaari itong kabilangan ng 
pagdisimpekta ng mga lamesa, upuan, mga booth, touch screen, 
atbp. Maghintay ng sapat na oras para sa tamang pagdidis-impekta, 
na sumusunod sa mga tagubilin ng produkto. Ang mga pangdis-
impekta na aprubado ng Environmental Protection Agency ay 
nangangailangan ng pinakamababang oras ng pagkadikit (segundo 
hanggang minuto) upang maging epektibo laban sa coronavirus sa 
tao.  
• Paglaanan ang mga terminal, mga mesa, at mga counter ng tulong 
ng wastong mga produktong panlinis, kabilang ang mga hand 
sanitizer at mga pamunas na pandisimpekta, at bigyan ng mga 
personal na hand sanitizer ang lahat ng manggagawa na direktang 
tumutulong sa mga panauhin. 
• Tiyaking patuloy ang pagtakbo ng mga pasilidad ng sanitasyon at 
may stock ang mga ito sa lahat ng oras at magbigay ng 
karagdagang sabon, paper na tuwalya, at hand sanitizer kung 
kinakailangan.  
• Maglaan ng mga magagamit upang maitaguyod ang personal na 
kalinisan ng mga manggagawa. Kasama rito ang mga tisyu, hindi 
hinahawakan na mga basurahan, mga sabon sa kamay, sapat na 
oras para sa paghugas ng kamay, mga sanitizer na nakabatay sa 
alkohol, mga pangdis-impekta na pamunas, at mga itinatapong 
tuwalya.   
• Maglaan ng oras para sa mga manggagawa upang maipatupad 
ang mga kasanayan sa paglilinis sa panahon ng kanilang shift. Dapat 
italaga ang mga tungkulin sa paglilinis sa oras ng pagtatrabaho 
bilang bahagi ng mga tungkulin sa trabaho ng manggagawa.  
• Ayusin o baguhin ang mga oras ng pasilidad upang makapagbigay 
ng sapat na oras para sa regular na masusing paglilinis. 
----------------Page (12) Break----------------
 
• Maglaan ng mga dispenser ng hand sanitizer sa buong pasilidad 
kabilang ang mga lugar sa harap at likod para magamit ng mga 
panauhin at manggagawa. Isaalang-alang ang pagpapatupad ng 
mga istasyon para sa paghuhugas ng kamay para magamit ng mga 
panauhin. Hikayatin ang mga tao na maghugas ng kamay at/o 
gumamit ng hand sanitizer nang madalas habang nasa lugar. Huwag 
kailanman magbibigay ng mga hand sanitizer na may methanol dahil 
labis itong nakakalason sa parehong mga bata at matatanda. 
• Maglagay at hikayatin ang paggamit ng mga credit card at mga 
hands-free na aparato, kung maaari, kabilang ang mga ilaw na may 
sensor sa paggalaw, mga sistema ng pagbabayad na walang 
kontak, awtomatikong mga dispenser ng sabon at papel ng tuwalya, 
at mga sistema ng timecard. 
• Upang mabawasan ang panganib ng Legionnaires' disease at iba 
pang mga sakit na nauugnay sa tubig, gumawa ng mga hakbang 
upang matiyak na ang lahat ng mga sistema ng tubig at tampok 
(hal., mga fountain na inuman, pandekorasyon na mga fountain) ay 
ligtas na gamitin pagkatapos ng matagal na pagsasara ng pasilidad.  
• Kapag pumipili ng mga kemikal na pandis-impekta, dapat gamitin 
ang mga produktong inaprubahan para magamit laban sa COVID-19 
na nasa listahang aprubado-ng-Environmental Protection Agency 
(EPA) at sundin ang mga tagubilin sa produkto. Gumamit ng mga 
disinfectant na may label na epektibo laban sa mga bagong virus na 
pathogen, malabnaw na pambahay na solusyon ng bleach (5 
tablespoon bawat galon ng tubig), o alkohol na solusyon na may 
hindi bababa sa 70% alkohol na naaangkop para sa ibabaw. Bigyan 
ang mga manggagawa ng pagsasanay sa mga panganib ng 
kemikal, tagubilin ng manufacturer, kinakailangan sa bentilasyon, at 
kinakailangan ng Cal/OSHA para sa ligtas na paggamit. Ang mga 
manggagawang gumagamit ng mga panlinis o pandis-impekta ay 
kailangang magsuot ng guwantes at iba pang kagamitan sa 
proteksyon tulad ng hinihingi ng mga tagubilin ng produkto. Sundin 
ang mga paraan ng paglilinis na ligtas sa may hika na inirerekomenda 
ng Kagawaran ng Pampublikong Kalusugan ng California at 
siguraduhing may wastong bentilasyon. 
Mga Patnubay sa Pisikal na Pagdistansiya 
• BABALA: hindi sapat ang pisikal na pagdistansya lang sa pag-iwas sa 
pagpapasa ng COVID-19 sa loob ng mga gusali.  
• Limitahan ang mga pangkat ng panauhin sa isang yunit ng 
sambahayan. Ang mga tao mula sa parehong sambahayan ay hindi 
kailangang anim na talampakan ang pagitan.  
----------------Page (13) Break----------------
 
• Magpatupad ng mga hakbang upang matiyak ang pisikal na 
pagdistansiya na may hindi bababa sa anim na talampakan na 
pagitan ng mga tao/sambahayan. Maaari itong kabilangan ng 
paggamit ng mga pisikal na partisyon o nakikitang mga gabay (hal., 
mga pananda o karatula sa sahig/lupa upang ipahiwatig kung saan 
dapat umupo at tumayo ang mga tao) at dapat gamitin kung saan 
man pumipila ang mga tao o nagtitipon kasama ang mga check-
stand at terminal, banyo, lobby ng elevator, mga lugar sa paghihintay, 
valet stand, atbp. 
• Muling ayusin, isara, o kung hindi man ay alisin ang mga upuan para 
hindi magamit upang matiyak ang pisikal na pagdistansya nang hindi 
bababa sa anim na talampakan sa pagitan ng mga dadalo mula sa 
iba’t ibang sambahayan. Maaaring mangailangan ito ng pag-upo sa 
bawat isa pang hilera o pagharang o pag-alis ng mga upuan na 
parang sa "checkerboard" (gamitin ang bawat hilera ngunit 
siguraduhin na walang sinuman ang direktang nasa likod ng iba pang 
mga panauhin) upang ang mga distansya ay mapapanatili sa lahat 
ng mga direksyon. Ang mga lugar na walang nakapirmeng 
nakatalagang upuan (tulad ng mga lawn viewing area) ay hindi 
pinapayagan sa kasalukuyan.  
• Maglaan ng mga manggagawa na tutulong sa mga tao na 
mapanatili ang distansya sa panahon ng mga aktibidad. Maaari itong 
kabilangan ng paghahatid patungo sa mga upuan, pagpigil sa 
pagkukumpulan sa mga masisikip na lugar, at pagpapaalis sa mga 
panauhin sa maayos na paraan upang mabawasan ang 
pagsasalubong ng mga tao. Pamahalaan ang paglabas sa 
pamamagitan ng pag-anyaya sa mga panauhin na pinakamalapit sa 
labasan na maunang lumabas.  
• Huwag payagan ang panauhin na makisali sa mga gawain na 
nagiging dahilan para magkadikitan ang mga tao mula sa iba`t ibang 
mga sambahayan, tulad ng pag-high five, crowd surfing, atbp.  
• Sabihin sa mga panauhin na huwag sumigaw, kumanta, mag-chant, 
mag-boo, at iba pang mga gawain na maaaring makapagpataas sa 
posibilidad ng pagkahawa mula sa mga kontaminadong patak at 
aerosol na lumalabas sa bibig, at tiyaking lahat ay may suot na takip 
sa mukha sa lahat ng oras maliban kapag kumakain o umiinom.  
• Ipagbawal ang paggamit ng mga gumagawa ng ingay na 
nangangailangan ang mga gumagamit na huminga palabas ng 
hangin, tulad ng vuvuzelas at mga katulad na aparato. 
• Bigyan ang mga vendor na nagbebenta sa mga panauhin na 
nakaupo sa mga lugar ng manonood ng mga guwantes at personal 
na hand sanitizer. Tiyaking ang mga ibinebentang pagkain at inumin 
ay nakabalot sa mga selyadong lalagyan. Ipatupad ang mga paraan 
----------------Page (14) Break----------------
 
ng pagbabayad na nakakabawas sa pagpapasahan ng mga card o 
cash (gumamit ng eksaktong cash, huwag gumamit ng mga system ng 
pagbabayad na nangangailangan ng lagda, atbp.) 
• Mag-install ng pisikal, hindi tinatagusan na mga hadlang o partisyon sa 
pagitan ng mga manggagawa at panauhin kung maaari, tulad sa 
mga window ng ticket, atbp., upang mabawasan ang pagkakalantad 
sa pagitan ng mga manggagawa at panauhin.  
• Gumamit ng mga opsyon sa telework at mga binagong iskedyul ng 
trabaho. Kung maaari at kinakailangan, limitahan ang bilang ng mga 
manggagawa sa venue nang sabay-sabay. Maaaring kabilang dito ang 
pag-iskedyul (hal., pagsasalit-salit ng oras ng paghahanda), pagtatakda 
ng salitang araw para sa pagpunta sa site, salit-salitang pagbalik sa 
workspace, o patuloy na paggamit ng telework kung maaari.  
• Pag-isipang mag-alok sa mga manggagawa na humihiling ng mga 
binagong tungkulin ng opsyon na makakabawas sa kanilang 
pakikisalamuha sa mga panauhin at iba pang manggagawa 
(halimbawa, pamamahala ng imbentaryo sa halip na pagtatrabaho 
bilang kahera o pamamahala ng mga pangangailangang 
administratibo sa pamamagitan ng telework). 
• Isalit-salit ang mga pahinga ng manggagawa, alinsunod sa mga 
regulasyon sa sahod at oras, upang mapanatili ang mga protokol sa 
pisikal na pag-distansya.  
• Muling ayusin ang mga lugar ng trabaho, kung maaari, upang 
mapayagan ang anim na talampakang pagitan ng mga 
manggagawa. Magsagawa ng mas maliit na mga pagpupulong sa 
mga pasilidad upang mapanatili ang mga patnubay sa pisikal na 
pagdistansya at isaalang-alang ang pagpupulong sa at pagsasanay 
sa labas, sa mas malalaking silid, o sa pamamagitan ng mga online na 
platform o sa telepono.  
• Tiyaking mapanatili ng mga manggagawa ang pisikal na distansya sa 
mga silid-pahingahan, paggamit ng mga hadlang, pagdaragdag ng 
distansya sa pagitan ng mga mesa/upuan upang paghiwa-hiwalayin 
ang mga manggagawa, atbp. Kung maaari, lumikha ng mga lugar ng 
pahingahan sa labas na may mga takip sa init at mga ayos ng upuan 
na nagsisiguro sa pisikal na pagdistansya. Huwag hayaang 
magkumpol-kumpol ang mga manggagawa sa panahon ng pahinga 
at tiyaking hindi sila kumakain o umiinom nang walang takip sa mukha 
sa loob ng anim na talampakan ng bawat isa. 
• Maglagay ng karagdagang mga limitasyon sa bilang ng mga 
manggagawa sa mga kulob na lugar, tulad ng mga supply room at 
counter area, upang matiyak ang hindi bababa sa anim na 
talampakan na distansiya. 
----------------Page (15) Break----------------
 
• Atasan ang mga manggagawa na iwasang magkamayan, mag-fist o 
elbow bump, magyakapan, at mga katulad na pagbati o mga iba 
pang gawain na salungat sa pisikal na distansya.  
• Pagbawalan ang mga tao na magkumpulan sa mga lugar na 
dinadaanan ng maraming tao tulad ng mga banyo, pasilyo, lugar ng 
bar, mga window para sa pagreserba at mga credit card terminal, 
atbp. 
• Ihinto ang "pagkikita-at-pagbabatian," pagpirma ng autograph, mga 
VIP pass na nagpapahintulot sa mga panauhin na pumunta sa mga 
lugar sa likod, atbp. Mariing isaalang-alang ang pagsasara ng mga 
lugar na inilaan sa pagkuha ng larawan para sa mga panauhin, tulad 
ng malapit sa karatula ng kaganapan o mga ginupit na karton.  
• Muling idisenyo ang mga lugar ng paradahan upang malimitahan ang 
mga punto ng pagkukumpulan at matiyak ang wastong distansiya 
(hal, puwang bawat pagkatapos ng isa, walang kontak na 
pagbabayad, atbp.). Ipagbawal ang tailgating at mga katulad na 
aktibidad na humihikayat sa paghahalo ng iba't ibang mga 
sambahayan sa paradahan at iba pang mga lugar ng venue. Tiyaking 
may sapat na kawani upang subaybayan ang mga lugar ng 
paradahan para sa pagsunod sa pisikal na pagdistansya. 
 
Karagdagang Mga Pagsasaalang-alang  
Pagpasok at Seguridad 
 
• Siguraduhin na ang mga lugar ng paradahan, pasukan, at labasan ay 
namarkahan, sinusubaybayan, at isinaayos upang bigyang-daan ang 
pisikal na pagdistansya at walang pagsisiksikan o pagkukumpulan. 
• Ang paggamit ng mga takip sa mukha ay sapilitan sa buong parke sa 
lahat ng mga lugar sa loob at labas, maliban kung kasalukuyang 
kumakain at/o umiinom. Ang mga parokyaho na hindi sumusunod ay 
dapat agad na alisin sa pasilidad. Pahintulutan ang mga exemption 
na tinukoy sa Gabay sa Takip sa Mukha ng CDPH. 
• Sa labas ng perimeter ng venue, maglaan ng pagsusuri ng 
temperatura at/o sintomas para sa lahat ng mga dadalo, panauhin, 
at bisita. Tiyaking iniiwasan ng screener ng temperatura/sintomas ang 
malapit na pakikisalamuha sa mga manggagawa hangga't maaari.  
• Kilalanin ang mga taong dumaraan sa proseso ng pag-screen gamit 
ang may-kulay na wristband o iba pang nakikitang paraan upang 
ipahiwatig na-screen na ang parokyano. Ipakabit sa mga indibidwal 
ang may-kulay na pulseras sa kanilang pulso, damit, o iba pang 
----------------Page (16) Break----------------
 
nakikitang lugar. Ang mga tao lamang na mayroong naaangkop na 
kulay ng wristband ang dapat payagan na pumasok sa lugar ng 
upuan. 
• Isaalang-alang ang mga paraan upang mag-iskedyul ng unti-unting 
pagpasok upang mabawasan ang mga linya para sa wanding, bag 
check, at pag-scan ng tiket. Halimbawa, ang virtual na pila, ay 
maaaring magbigay ng de-metrong access sa harap ng isang linya. 
• Protektahan ang mga opisina ng ticketing ng mga hindi tinatagusang 
hadlang, tulad ng Plexiglass. Pagbilinan ang mga panauhin kung saan 
pipila upang mapanatili ang minimum na anim na talampakan na pisikal 
na distansya.  
• Maglaan ng magkahiwalay na mga ruta para sa pagpasok at 
paglabas sa mga pasilidad, lugar ng upuan, lugar ng trabaho, atbp., 
kung maaari, upang makatulong na mapanatili ang pisikal na 
pagdistansya at mabawasan ang mga pagkakataon ng malapitang 
pagsalubong ng mga tao sa bawat isa. Magtatag ng isang daloy na 
direksyon na mga daanan at mga pasilyo para sa agos ng tao, kung 
maaari, upang maiwasan ang pagsasalubong ng mga manggagawa 
at panauhin sa isa't isa.  
• Unti-untiin ang pagpasok at paglabas ayon sa mga hilera at seksyon 
upang maiwasang maipon ang mga tao sa mga concourse at pasilyo. 
Bigyan ng partikular na pansin ang unti-unting pag-alis sa mga venue 
sa pagtatapos ng isang kaganapan. Itakda ang may-direksyon na 
pagpasok at paglabas sa mga venue kung posible. 
• Ang mga manggagawa na sumusuri sa mga bag ay dapat na magbago 
ng mga aktibidad upang mabawasan ang direktang paghawak sa mga 
item ng panauhin. Maaaring isama dito ang paggamit ng mga stylus o 
iba pang mga instrumento upang maghanap sa mga bag, paghiling sa 
mga panauhin na buksan ang mga bag at ilipat ang mga nilalaman, 
atbp. Kung saan ang mga kalakaran ay maaaring maging sanhi ng 
direktang pakikipag-ugnay sa mga parokyano o sa kanilang mga item, 
dapat agad na i-sanitize ng mga manggagawa ang mga kamay o 
magsuot ng mga disposable na guwantes at magbago sa pagitan ng 
bawat iniinspekyon na panauhin. 
• Upang maiwasang hawakan ang mga personal na item ng mga 
dumadalo, dapat isaalang-alang ng mga operator ang 
pagpapatupad ng patakaran na paggamit ng maliit na malinaw na 
bag at hilingin sa mga panauhin na buksan ang kanilang sariling mga 
bag para sa inspeksyon. Isaalang-alang ang mga kinakailangang 
eksepsyon sa patakaran sa paggamit ng malinaw na bag para sa 
mga produktong medikal at produkto para sa personal na kalinisan. 
 
----------------Page (17) Break----------------
 
• Magpatupad ng mga tool sa seguridad na nagpapahintulot sa mga 
manggagawa na mapanatili ang hindi bababa sa anim na 
talampakan na pisikal na distansya mula sa mga panauhin. Maaaring 
isama dito ang paggamit ng mga walk-through metal detector sa 
halip na mga hand wand metal detector.  
• Ang mga walk-through metal detector ay epektibo sa pagtuklas ng 
mga metal na bagay habang binibigyang-daan ang mga 
manggagawang panseguridad na mapanatili ang distansya. Ang 
mga wand sa kamay ay mas murang alternatibo na nagpapahintulot 
pa rin sa no-contact metal detection, ngunit kinakailangang mas 
malapit ang manggagawang panseguridad kaysa sa anim na 
talampakan mula sa panauhin. Ang sinumang manggagawa na 
nagsasagawa ng pagkapkap ay kailangang magsuot ng mga 
disposable na guwantes na agad na itatapon pagkatapos ng 
pakikipag-ugnayan sa isang panauhin, na sinusundan ng paghuhugas 
ng kamay o pag-sanitize ng kamay bago maglagay ang bagong 
pares ng guwantes. 
• Mag-install at gumamit ng mga hindi hinahawakang ticket scanner 
kung maaari. Hilingin sa mga panauhin na sila mismo ang mag-scan 
ng kanilang mga tiket sa halip na magpasahan ng mga digital na 
elektronikong aparato o mga papel na tiket ang mga manggagawa 
at panauhin. Kung kailangang tulungan ng mga manggagawa ang 
mga panauhin at kinakailangan ang paghawak, kailangang magsuot 
ang mga manggagawa ng takip sa mukha at maghugas ng kamay 
at/o gumamit ng hand sanitizer tulad ng inilarawan sa gabay na ito. 
Dapat magsuot ang mga panauhin ng takip sa mukha habang 
nakikipag-ugnayan at hinihikayat na maghugas din ng kamay at/o 
gumamit ng hand sanitizer matapos na makipagpalitan din ng kalakal. 
• Ihinto ang pag-inspeksyon ng coat at iba pang amenities 
nangangailangan ng maiiwasan namang paghawak ng mga 
manggagawa sa mga item ng panauhin at dagdagan ang panganib 
na madikit sa mga kontaminadong item mula sa iba't ibang mga 
sambahayan.  
• Maglaan ng mga manggagawa sa panahon ng pahinga upang 
matiyak ang maayos na pagpasok at paglabas mula at sa mga lugar 
ng venue. Gumamit ng mga manggagawa upang mapanatili ang 
naaangkop na espasyo sa mga lugar ng pila at tulungan ang mga 
customer na maunawaan kung saan nagsisimula ang mga linya dahil 
maaaring mahirap makita kung saan tatayo dulot ng karagdagang 
espasyo.  
• Ayusin muli ang paninda at iba pang mga retail sales booth at lugar 
upang lumikha ng pisikal na distansya sa pagitan ng mga 
manggagawa at parokyano. Hikayatin ang paunang pag-order, 
pagbabayad na walang contact, at iba pang mga system na 
----------------Page (18) Break----------------
 
nakakabawas sa dami ng oras na ginugugol ng mga parokyano sa 
mga lugar na tingian. Dapat magpatupad ang mga employer ng 
mga pila (karatula, stanchion, atbp.) upang payagan bigyang daan 
ang mga parokyano na mapanatili ang hindi bababa sa anim na 
talampakan na pisikal na distansya habang naghihintay na kunin ang 
o bumili ng paninda. 
Mga Suporta sa Operasyon ng Venue: Tunog, Ilaw, Atbp. 
 
• Linisin ang mga hinahawakang ibabaw sa pagitan ng mga shift o sa 
pagitan ng mga gumagamit, alinman ang mas madalas, kabilang 
ang, ngunit hindi limitado sa, mga pinagtatrabahuang ibabaw, 
makinarya, kasangkapan, hawakan at latch, at kontrol sa stationary at 
mobile na kagamitan, kabilang ang mga ibabaw sa mga cab ng 
lahat ng sasakyan. 
• Atasan ang mga manggagawa na maghugas ng mga kamay at 
gumamit ng sanitizer sa pagitan ng paggamit ng ibinabahaging 
kagamitan, tulad ng mga kasangkapan sa workstation, radyo, 
mobilized na kariton, at iba pang mga bagay at pahintulutan ang 
bayad na oras ng trabaho upang magawa ito. 
• Iatas na ang PPE at kagamitang pagmamay-ari at kontrolado ng 
employer, tulad ng mga hard hat, ay ma-sanitize sa katapusan ng 
bawat shift. Linisin at disimpektahin ang loob ng kagamitan, 
pagkatapos ay ang labas, at pagkatapos hugasan ang mga kamay. 
• Tukuyin ang mga "sumisikip" at peligrosong lugar kung saan 
napipilitang tumayo nang magkakasama ang mga manggagawa, 
tulad ng mga pasilyo, hoist, at elevator at maglagay ng mga karatula 
upang paalalahanan ang mga manggagawa na mag-iingat habang 
dumadaan sa mga lugar na ito. 
• Isaalang-alang ang mga pagpipilian upang malimitahan ang bilang 
ng mga manggagawa na kinakailangan sa mga kagawaran ng 
produksyon sa likuran at/o tukuyin ang mga paraan na makukumpleto 
nila ang mga gawain nang magkahiwalay sa isa’t isa.  
• Suriin ang mas mataas na peligro mula sa karaniwang mga proseso ng 
pagtatrabaho na kinasasangkutan ng malapitang pakikipag-ugnay 
(pag-aangat ng mabibigat, pagtatrabaho sa mga kulob na espasyo, 
atbp.) At baguhin ang mga proseso ng trabaho, kung posible. 
• Limitahan ang pagsasalong paggamit ng mga item sa produksyon sa 
isang manggagawa o isang function team (hal. ang kagamitan sa 
tunog ay dapat hawakan ng isang itinalagang tao o pangkat). Ang 
lahat ng mga item ay dapat malinis nang mabuti sa pagitan ng bawat 
paggamit. 
----------------Page (19) Break----------------
 
• Disimpektahin ang lahat ng teknolohiya ng komunikasyon bago at 
pagkatapos ng bawat paggamit at tatakan ang mga nauugnay na 
tool ng pangalan ng gumagamit upang maiwasan ang paghihiraman 
ng mga tool. 
• Para sa mga manggagawa na humahawak ng mga susi, nagbubukas 
ng mga pintuan ng kotse, o humahawak ng mga item ng mga 
panauhin, maglaan ng oras upang maghugas ng kamay at/o 
gumamit ng hand sanitizer. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1Dapat isaalang-alang ang mga karagdagang kinakailangan para sa mga vulnerable na 
tao. Dapat sumunod ang mga employer sa lahat ng pamantayan ng Cal/OSHA at dapat 
handa silang sumunod sa gabay nito pati na rin sa gabay mula sa Centers for Disease 
Control and Prevention (CDC) at California Department of Public Health (CDPH). Bukod pa 
rito, dapat handa ang mga employer sa pagbabago sa kanilang pagpapatakbo habang 
nagbabago ang mga patnubay na iyon. 
 
----------------Page (20) Break----------------
