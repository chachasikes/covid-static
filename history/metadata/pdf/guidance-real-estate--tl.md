---
PDFFormatVersion: 1.6
IsAcroFormPresent: false
IsXFAPresent: false
Title: Real Estate Transactions
Author: Kaina Pereira
Producer: AbleDocs Inc.
CreationDate: D:20200717195247-04'00'
ModDate: D:20200806165103-07'00'
date_created: Fri Jul 17 2020 19:52:00 GMT-0700
date_modified: Fri Jul 17 2020 19:52:00 GMT-0700
---
GABAY NG 
INDUSTRIYA 
PARA SA 
COVID-19: 
Mga 
Transaksyon 
sa Real 
Estate 
Hulyo 29, 2020 
covid19.ca.gov 
----------------Page (0) Break----------------
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado 
at Direktor ng Departamento ng Pampublikong Kalusugan ng California ng utos na 
nag-aatas sa karamihan sa mga taga-California na manatili sa bahay upang pigilan 
ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (walang 
sintomas ang ilang tao) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong 
gulang o pataas at ang may dati nang malulubhang medikal na kondisyon, tulad ng 
sakit sa puso o sakit sa baga o diabetes, ay may mas malaking pagkakataong ma-
ospital at magkaroon ng malulubhang komplikasyon. Pinakamalaki ang posibilidad 
ng paghawa kapag ang mga tao ay may malapitang pakikipag-ugnayan o nasa 
lugar na hindi maayos ang bentilasyon na may kasamang nahawaan na tao, kahit 
na walang anumang sintomas o hindi pa nagkakaroon ng mga sintomas ang taong 
iyon. 
Sa ngayon, walang tumpak na impormasyon tungkol sa bilang at mga rate ng 
COVID-19 ayon sa industriya o mga grupo ng trabaho, kabilang ang mga 
napakahalagang manggagawa sa imprastraktura. Nagkaroon ng maraming 
paglaganap sa iba't ibang lugar ng trabaho, na nagpapahiwatig na nasa panganib 
na makakuha o makapagpasa ng COVID-19 ang mga manggagawa. Kasama sa 
mga halimbawa ng mga lugar ng trabaho na ito ang mga ospital, pasilidad ng 
pangmatagalang pangangalaga, kulungan, produksyon ng pagkain, warehouse, 
planta sa pagproseso ng karne, at grocery store. 
Habang nagbabago ang mga utos na manatili sa bahay, napakahalagang 
gawin ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible, 
✓ paggamit ng mga takip sa mukha ng mga manggagawa (kung 
saan hindi kinakailangan ang proteksyon sa paghinga) at mga 
customer/kliyente, 
✓ madalas na paghuhugas ng kamay at regular na paglilinis at pagdidis-impekta, 
✓ pagsasanay ng mga manggagawa sa mga nabanggit at iba pang 
bahagi ng plano sa pag-iwas sa COVID-19. 
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan sa 
mga awtoridad sa kalusugan ng publiko upang mahinto ang pagkalat ng virus. 
LAYUNIN 
Ang dokumentong ito ay nagbibigay ng gabay para sa mga negosyo na 
nagpapatakbo sa industriya ng real estate kabilang ang mga pagbebenta at 
----------------Page (1) Break----------------
pagpapaupa ng pang-isahang pamilya, pangmaramihang-pamilya, apartment, 
komersyal, at pang-industriyang ari-arian upang suportahan ang ligtas at malinis na 
kapaligiran para sa mga manggagawa. Ang gabay ay hindi inilaan upang bawiin o 
tanggalin ang anumang mga karapatan ng manggagawa, alinman sa batas, 
regulasyon o sama-samang kasunduan, at hindi kumpleto, dahil hindi kasama rito 
ang mga atas sa kalusugan ng county, ni hindi rin ito kapalit para sa anumang 
umiiral na mga kinakailangan sa regulasyon na may kaugnayan sa kaligtasan at 
kalusugan tulad ng mga yaong sa Cal/OSHA. 1Manatiling impormado sa mga 
pagbabago sa gabay sa pampublikong kalusugan at mga pang-estado/lokal na 
atas, habang nagpapatuloy ang sitwasyon ng COVID-19. Ang Cal/OSHA ay may 
higit pang komprehensibong gabay sa kanilang webpage na Mga 
Pangkalahatang Patnubay ng Cal/OSHA sa Pagprotekta sa mga Manggagawa 
laban sa COVID-19. May karagdagang kinakailangan ang CDC sa kanilang gabay 
para sa mga negosyo at employer. 
Kinakailangang Paggamit ng mga Takip sa Mukha 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad.  
Dapat magsuot ng mga takip sa mukha ang mga nasa California kapag 
nagtatrabaho sila, sa lugar ng trabaho man o sa labas ng site, kapag: 
•Personal na nakikipag-ugnayan sa sinumang miyembro ng publiko;
•Nagtatrabaho sa anumang espasyong binisita ng mga miyembro ng publiko,
mayroon mang sinumang mula sa publiko na naroroon sa oras na iyon o wala;
•Nagtatrabaho sa anumang espasyo kung saan naghahanda o nagbabalot
ng pagkain para ibenta o ipamahagi sa iba;
•Nagtatrabaho o naglalakad sa mga common area, tulad ng mga pasilyo,
hagdanan, elevator, at paradahan;
•Nasa anumang silid o kulob na lugar kung saan mayroong iba pang tao
(maliban sa mga miyembro ng sariling sambahayan o tirahan) kapag hindi
maaaring pisikal na makalayo;
•Nagmamaneho o nagpapatakbo ng anumang pampublikong transportasyon
o paratransit na sasakyan, taxi, o sasakyan para sa pribadong serbisyo ng
kotse o ride-sharing kapag may mga pasahero. Kapag walang pasahero,
mariing inirerekomenda ang mga takip sa mukha.
Makikita sa gabay ang kumpletong mga detalye, kasama ang lahat ng 
kinakailangan at pagbubukod sa mga patakarang ito. Mariing hinihikayat ang mga 
takip sa mukha sa iba pang pagkakataon, at maaaring magpatupad ang mga 
employer ng mga karagdagang kinakailangan sa takip sa mukha sa pagtupad ng 
kanilang obligasyong magbigay ng ligtas at malusog na lugar ng trabaho. Nararapat 
----------------Page (2) Break----------------
na mabigyan ng mga employer ang mga manggagawa ng mga takip sa mukha o 
ibalik sa mga manggagawa ang gastos para sa makatuwirang bayad sa pagkuha 
ng mga ito.
Ang mga employer ay dapat bumuo ng patakaran sa akomodasyon para sa 
sinumang manggagawa na nakakatugon sa isa sa mga pagbubukod sa pagsusuot 
ng takip sa mukha. Kung ang isang manggagawa na dapat ay kinakailangang 
magsuot ng takip sa mukha dahil sa madalas na pakikipag-ugnayan sa iba ay hindi 
maaaring magsuot ng takip sa mukha dahil sa kondisyong medikal, dapat siyang 
bigyan ng hindi mahirap gamiting kahalili, tulad ng face shield na may drape na 
nakalaylay sa ilalim, kung posible, at kung maaari itong gawin sa kabila ng 
kondisyong medikal. 
Dapat alam ng mga negosyong bukas sa publiko ang mga pagbubukod sa 
pagsusuot ng mga takip sa mukha na nasa Gabay sa Takip sa Mukha ng CDPH at 
hindi sila maaaring magbukod ng sinumang miyembro ng publiko para sa hindi 
pagsusuot ng takip sa mukha kung sumusunod siya sa gabay. Kakailanganin bumuo 
ang mga negosyo ng mga patakaran para sa pangangasiwa ng mga pagbubukod 
na ito sa pagitan ng mga customer, kliyente, bisita, at manggagawa. 
----------------Page (3) Break----------------
                                                                    
 
Planong Partikular na Lugar ng Trabaho 
• Magtatag ng plano sa pag-iwas sa COVID-19 na nakasulat at 
partikular sa lugar ng trabaho sa bawat pasilidad, magsagawa ng 
komprehensibong pagtatasa ng panganib sa lahat ng lugar ng 
trabaho at gawain sa trabaho, at magtalaga ng tao sa bawat 
pasilidad upang maipatupad ang plano. 
• Isama ang Gabay sa Takip sa Mukha ng CDPH sa Planong Partikular sa 
Lugar ng Trabaho at maglagay ng patakaran para sa pangangasiwa 
ng mga pagbubukod. 
• Alamin ang impormasyon sa pakikipag-ugnayan para sa lokal na 
kagawaran ng kalusugan kung saan matatagpuan ang pasilidad 
para sa pagbibigay ng impormasyon tungkol sa mga paglaganap ng 
COVID-19 sa mga manggagawa. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa 
mga manggagawa at kanilang mga kinatawan. 
• Regular na suriin ang lugar ng trabaho para sa pagsunod sa plano 
at idokumento at iwasto ang mga matutukoy na pagkukulang. 
• Siyasatin ang anumang kaso ng COVID-19 at alamin kung may 
anumang salik na may kaugnayan sa trabaho na maaaring 
nakatulong sa pagkakaroon ng sakit. I-update ang plano kung 
kinakailangan upang makaiwas sa higit pang kaso. 
• Ipatupad ang mga kinakailangang proseso at protocol kapag 
may paglaganap sa isang lugar ng trabaho, alinsunod sa Mga 
patnubay ng CDPH. 
• Tukuyin ang mga malapitan na pakikipag-ugnayan (nasa loob ng 
anim na talampakan sa loob ng 15 minuto o mas matagal pa) ng 
isang nahawaang manggagawa at gumawa ng mga hakbang 
upang ibukod ang (mga) manggagawang nagpositibo sa 
COVID-19 at mga malapitan na nakaugnayan. 
• Sumunod sa mga patnubay sa ibaba. Kapag hindi ito nagawa, 
maaaring may mga magkasakit sa lugar ng trabaho na maaaring 
maging sanhi ng pansamantalang pagsasara o pagiging limitado ng 
pagpapatakbo. 
 
 
 
----------------Page (4) Break----------------
                                                                    
 
Partikular na Plano sa mga Ipinapakitang Ari-arian 
• Magtakda ng nakasulat na plano ng pag-iwas sa COVID-19 na susundin 
ng mga ahente na nagpapakita ng mga ari-arian. Magpakita ng isang 
hanay ng mga patakaran para sa mga ahente at mga titingin ng 
bahay sa pasukan ng ari-arian na magiging kondisyon sa pagpasok. 
Ang mga patakaran ay dapat may kasamang mga tagubilin na 
gumamit ng mga takip sa mukha at hand sanitizer. Dapat may kasama 
itong mga tagubilin na magpanatili ng physical distancing at iwasan 
ang paghawak sa mga ibabaw ng ipinakitang ari-arian. Dapat maging 
bahagi ng mga online public at MLS listing ang mga patakaran o isang 
link sa mga patakaran. Dapat malinaw na nakikita at may kasamang 
mga larawan ang mga naka-post na patakaran. 
• Dapat kumpirmahin ng mga ahente ng real estate at pagpapaupa ang 
pag-unawa sa mga patakaran sa mga bisita bago ipakita ang ari-arian 
at magbigay ng digital na kopya ng plano sa pag-iwas sa COVID-19 sa 
mga kliyente, appraiser, inspector, stager, bumibiling ahente at 
kontratista at makuha ang kanilang pagsang-ayon na susundin ang 
plano bago pumasok sa pag-aari. 
• Regular na tasahin ang pagsunod sa plano at idokumento at itama mga 
kakulangang natukoy. 
 
Mga Paksa para sa Pagsasanay sa Manggagawa 
• Impormasyon tungkol sa COVID-19, kung paano pigilan ang pagkalat 
nito,  at  kung  aling  mga  dati  nang  kondisyon  sa  kalusugan  ang 
posibleng  dahilan  upang  mas  madaling  mahawa  ng  virus  ang  mga 
indibidwal. 
• Pag-screen  sa  sarili  sa  bahay,  kasama  ang  pagsusuri  ng  temperatura 
at/o sintomas gamit ang Mga patnubay ng CDC. 
• Ang kahalagahan ng hindi pagpasok sa trabaho: 
o Kung ang isang manggagawa ay may mga sintomas ng COVID-
19 na inilarawan ng CDC, tulad ng lagnat o pangangatog, ubo, 
pagkahapo o kahirapan sa paghinga, pagkapagod, pananakit 
ng kalamnan o katawan, pananakit ng ulo, bagong pagkawala 
ng panlasa o pang-amoy, pananakit ng lalamunan, baradong 
ilong o sipon, pagduduwal, pagsusuka, o pagtatae, O 
o Kung na-diagnose na may COVID-19 ang isang manggagawa at 
hindi pa siya pinapalabas sa isolation, O 
----------------Page (5) Break----------------
                                                                    
o Kung, sa loob ng nakalipas na 14 na araw, nakisalamuha ang 
isang manggagawa sa isang taong na-diagnose na may COVID-
19 at itinuturing siyang potensyal na makakahawa (ibig sabihin, 
nasa isolation pa rin). 
• Bumalik sa trabaho pagkatapos makatanggap ang manggagawa 
ng diagnosis na may COVID-19 kung 10 araw na ang lumipas mula 
noong unang lumabas ang mga sintomas, maayos na ang kanilang 
mga sintomas, at hindi nilagnat ang manggagawa sa loob ng 
nakalipas na 72 oras (nang hindi gumagamit ng mga gamot para sa 
lagnat).  Makakabalik lang sa trabaho ang isang manggagawang 
na-diagnose na may COVID-19 na walang sintomas kung 10 araw na 
ang lumipas mula noong petsa ng unang nagpositibong pagsusuri sa 
COVID-19. 
• Humingi  ng  medikal  na  atensyon  kung  lumubha  ang  kanyang  mga 
sintomas,  kasama  na  ang  tuluy-tuloy  na  pananakit  o  presyon  sa 
dibdib, pagkalito, o pagiging asul ng labi o mukha. May mga update 
at karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkukuskos nang may sabon nang 20 
segundo (o paggamit ng hand sanitizer na may hindi bababa sa 60% 
ethanol (mas mainam) o 70% isopropanol (kung ang produkto ay hindi 
naaabot ng mga batang walang bantay kapag hindi makapunta sa 
isang lababo o istasyon ng hugasan ng kamay ang manggagawa, 
alinsunod sa  Mga alituntunin ng CDC). 
• Ang kahalagahan ng pisikal na pagdistansiya, sa oras ng trabaho at 
sa  labas  ng  oras  ng  trabaho  (tingnan  ang  seksyon  ng  Pisikal  na 
Pagdistansiya sa ibaba). 
• Wastong paggamit ng mga takip sa mukha, kabilang ang: 
o Hindi pinoprotektahan ng mga takip sa mukha ang may suot 
at hindi personal protective equipment (PPE) ang mga ito. 
o Makakatulong ang mga takip sa mukha na protektahan ang mga 
taong malapit sa may suot, ngunit hindi pinapalitan nito ang 
pangangailangan para sa pisikal na pagdistansiya at madalas na 
paghuhugas ng kamay. 
o Ang mga takip ng mukha ay dapat tinatakpan ang ilong at bibig 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng 
mga takip sa mukha. 
o Iwasang humawak sa mga mata, ilong, at bibig. 
----------------Page (6) Break----------------
                                                                    
o Hindi dapat ipahiram sa iba ang mga takip sa mukha at dapat labhan o 
itapon ang mga ito pagkatapos ng bawat shift. 
• Impormasyong nasa Patnubay ng CDPH para sa Paggamit ng mga 
Takip sa Mukha, na ipinag-uutos ang mga sitwasyon kung saan dapat 
magsuot ng mga takip sa mukha at ang mga pagbubukod, pati na rin 
ang anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip sa 
mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Tiyaking mayroon ding wastong pagsasanay ang sinumang hiwalay na 
kontraktista, pansamantala man o nakakontrata, at lahat ng 
manggagawa sa pasilidad tungkol sa mga patakaran sa pag-iwas sa 
COVID-19 at mayroon silang mga kinakailangang gamit at PPE. 
Talakayin nang maaga ang mga responsibilidad na ito sa mga 
organisasyong nagpapadala ng mga pansamantala, nakakontrata, at 
lahat ng iba pang manggagawa. 
• Impormasyon tungkol sa mga benepisyo sa bayad na pagliban sa 
trabaho na maaaring kwalipikadong matanggap ng manggagawa 
para gawing mas magaan sa bulsa ang pananatili sa bahay. Tingnan 
ang karagdagang impormasyon tungkol sa mga programa ng 
pamahalaan na sumusuporta sa pagliban kapag may sakit at 
kabayaran ng manggagawa para sa COVID-19, kasama na ang mga 
karapatan ng mga manggagawa na lumiban kapag may sakit sa ilalim ng 
Batas sa Tugon sa Coronavirus ng  Pamilya Muna at mga karapatan 
ng mga manggagawa sa mga benepisyo ng kabayaran ng mga 
manggagawa at pagpapalagay ng kaugnayan sa trabaho ng COVID-
19 alinsunod sa  Ehekutibong Kautusan ng Gobernador N-62-20 habang 
may bisa ang Order na iyon. 
  
----------------Page (7) Break----------------
                                                                    
   
 
Mga Indibidwal na Hakbang sa Pagkontrol at 
Pag-screen 
• I-screen ang temperatura at/o sintomas ng lahat ng manggagawa sa 
simula ng kanilang shift at sinumang vendor, kontratista, o iba pang 
manggagawang pumapasok sa establisamiyento. Tiyaking iniiwasan 
ng screener ng temperatura/sintomas ang malapit na pakikisalamuha 
sa mga manggagawa hangga't maaari.  
• Kung nangangailangan ng screening sa sarili sa bahay, na isang 
naaangkop na alternatibo sa pagbibigay nito sa establisamiyento, 
tiyaking nagsagawa ng screening bago umalis sa bahay ang 
manggagawa para sa kanilang shift at sumusunod ito sa mga 
patnubay ng CDC, tulad ng inilalarawan sa seksyong Mga Paksa para 
sa Pagsasanay sa Manggagawa sa itaas. 
• Hikayatin ang mga manggagawa at customer na may sakit o 
nagpapakita ng mga sintomas ng COVID-19 na manatili sa bahay. 
• Dapat ibigay ng mga employer sa mga manggagawa ang lahat ng 
kinakailangang kagamitan sa proteksyon, kabilang ang proteksyon sa 
mata at guwantes kung kinakailangan. 
• Dapat   pag-isipan   ng   mga   employer   kung   saan   maaaring   kapaki-
pakinabang ang paggamit ng disposable glove upang suportahan ang 
madalas  na  paghuhugas  ng  kamay  o  paggamit  ng  hand  sanitizer; 
kabilang sa mga halimbawa ang mga manggagawang nagi-screen ng 
iba para sa mga sintomas o nangangasiwa ng mga bagay na madalas 
hawakan. 
• Dapat magsagawa ng mga naaangkop na hakbang ang mga 
employer, broker, at may lisensya sa real estate, kabilang ang 
pagpapaskil ng mga karatula sa mga estratehiko at kapansin-
pansing lugar, upang paalalahanan ang mga kliyente na dapat 
silang magsuot ng mga takip sa mukha at sumunod sa physical 
distancing, at dapat silang madalas na maghugas ng kanilang 
mga kamay gamit ang sabon sa loob nang hindi bababa sa 20 
segundo, gumamit ng hand sanitizer, at huwag humawak sa 
kanilang mukha kapag personal na tinitingnan ang isang ari-arian. 
• Maagang paalalahanan ang mga bisita na magdala ng takip sa 
mukha at magbigay ng mga takip sa mukha sa mga taong 
darating na walang takip sa mukha, kung maaari. 
 
----------------Page (8) Break----------------
                                                                    
Mga Protokol sa Paglilinis at Pagdi-
disinfect para sa mga Lugar ng 
Trabaho 
• Magsagawa ng masusing paglilinis sa mga matataong lugar ng mga 
tanggapan at iba pang mga lugar ng trabaho na ginagamit ng iba’t 
ibang tao (mga lobby, meeting room, break room, atbp.) at mga lugar 
na pasukan at labasan (mga hawakan, hagdanan, mga kontrol ng 
elevator, atbp.). Madalas na i-disinfect ang mga karaniwang 
ginagamit na ibabaw sa mga lugar sa trabaho na ginagamit ng iba’t 
ibang tao, tulad ng mga counter, switch ng ilaw, mga hawakan ng 
pinto, atbp. 
• Iwasan ang pagbabahagi ng mga telepono, iba pang supply sa 
trabaho, o kagamitan sa opisina sa tuwing maaari. Huwag kailanman 
magbahaginan ng PPE. 
• Kung saan dapat pagsaluhan ang mga naturang bagay, i-disinfect 
gamit ang panlinis na naaangkop para sa surface sa pagitan ng mga 
shift o paggamit, alinman ang mas madalas, kasama na ang mga 
sumusunod: pangkalahatang kagamitan sa opisina, tulad ng mga 
copier, fax machine, printer, telepono, keyboard, stapler, staple 
remover, pambukas ng liham, surface sa reception area, mga 
pinagsasaluhang work station, atbp. 
• Turuan ang mga manggagawa na punasan at i-disinfect ang mga 
kagamitan na dumadaan sa pagitan ng mga manggagawa at 
customer, kabilang ang mga clipboard at mga susi pagkatapos ng 
bawat paggamit. 
• Lagyan ang mga terminal at mesa sa trabaho ng wastong mga 
produktong pang-disinfect, kabilang ang mga hand sanitizer at 
sanitizing wipes at magbigay ng mga personal na hand sanitizer sa 
lahat ng manggagawa. 
• Maglaan ng panahon upang maipatupad ng mga manggagawa 
ang mga kasanayan sa paglilinis sa oras ng kanilang mga shift. Dapat 
italaga ang mga tungkulin sa paglilinis sa oras ng pagtatrabaho 
bilang bahagi ng mga tungkulin sa trabaho ng manggagawa. 
• Tiyaking  patuloy  ang  pagtakbo  ng  mga  pasilidad  ng  sanitasyon  at 
may   stock   ang   mga   ito   sa   lahat   ng   oras   at   magbigay   ng 
karagdagang  sabon,  paper  na  tuwalya,  at  hand  sanitizer  kung 
kinakailangan. 
• Magkabit ng at hikayatin ang paggamit ng mga aparato na hindi 
----------------Page (9) Break----------------
 
hinahawakan, kung maaari, kabilang ang mga ilaw na may motion 
sensor at awtomatikong dispenser ng sabon at tissue. 
• Kapag pumipili ng mga kemikal sa pagdis-impekta, dapat gamitin ng 
mga employer ang mga produktong inaprubahan para magamit laban 
sa COVID-19 na nasa listahang naaprubahan ng Environmental 
Protection Agency (EPA) at sundin ang mga tagubilin sa produkto. 
Gumamit ng mga disinfectant na may label na epektibo laban sa mga 
bagong virus na pathogen, na-dilute na household bleach solution (5 
tablespoon bawat galon ng tubig), o alkohol na solution na may hindi 
bababa sa 70% alkohol na naaangkop para sa ibabaw. Bigyan ang 
mga manggagawa ng pagsasanay sa mga panganib ng kemikal, 
tagubilin ng manufacturer, kinakailangan sa bentilasyon, at 
kinakailangan ng Cal/OSHA para sa ligtas na paggamit. Ang mga 
manggagawa na gumagamit ng mga panlinis o disinfectant ay dapat 
magsuot ng guwantes at iba pang pamprotektang kagamitan kung 
hinihingi ng produkto. Sundin ang mga paraan ng paglilinis na ligtas sa 
may hika na inirerekomenda ng Kagawaran ng Pampublikong 
Kalusugan ng California at siguraduhing may wastong bentilasyon. 
• Hilingin sa mga manggagawa na madalas na linisin at i-disinfect ang 
mga personal na lugar ng trabaho at ibigay ang mga kinakailangang 
produktong panlinis. 
• Baguhin ang oras kung kinakailangan, upang matiyak ang regular at 
masusing paglilinis ng mga espasyo ng opisina. 
• Kung posible, huwag maglinis ng mga sahig sa pamamagitan ng 
pagwawalis o iba pang pamamaraang maaaring magpakalat ng 
mga pathogen sa hangin. Gumamit ng vacuum na may HEPA filter 
hangga't maaari. 
• Isaalang-alang ang pag-install ng mabibitbit na de-kalidad na mga 
panglinis ng hangin, pag-upgrade ng mga filter ng hangin ng gusali 
sa pinakamataas na kahusayan hangga’t maaari, at paggawa ng 
iba pang mga pagbabago upang madagdagan ang dami ng 
hangin mula sa labas at bentilasyon sa mga tanggapan at iba pang 
mga espasyo. 
 
Mga Protokol sa Paglilinis at Pagdi-disinfect 
para sa Mga Ipinapakitang Ari-arian 
• Masusing linisin ang mga ipinapakitang ari-arian at i-disinfect ang 
mga karaniwang ginagamit na ibabaw kasama ang mga counter, 
hawakan ng pinto at aparador, mga de-susing kaha, mga keypad, 
banyo, lababo, switch ng ilaw, atbp. Ang mga ibabaw na ito ay 
----------------Page (10) Break----------------
                                                                    
dapat linisin at i-disinfect bago at pagkatapos ng bawat 
pagpapakita. Kung posible, huwag maglinis ng mga sahig sa 
pamamagitan ng pagwawalis o iba pang pamamaraang maaaring 
magpakalat ng mga pathogen sa hangin. Gumamit ng vacuum na 
may HEPA filter hangga't maaari. 
• Sa panahon ng pagpapakita, magpapasok ng sariwang hangin mula 
sa labas, halimbawa sa pamamagitan ng pagbubukas ng mga 
pintuan/bintana, kung pinahihintulutan ng panahon, at 
pagpapagana ng sistema ng bentilasyon. 
• Turuan ang mga manggagawa na punasan at i-disinfect ang mga 
kagamitan na dumadaan sa pagitan ng mga manggagawa at 
customer, kabilang ang mga clipboard at mga susi, pagkatapos ng 
bawat paggamit. 
• Bigyan ng panahon ang mga manggagawa para maisagawa ang 
mga kasanayan sa paglilinis sa mga ipinapakitang ari-arian sa oras 
ng kanilang mga shift. Dapat italaga ang mga tungkulin sa paglilinis 
sa oras ng pagtatrabaho bilang bahagi ng mga tungkulin sa 
trabaho ng manggagawa. 
• Dapat tiyakin ng mga lisensyado ng real estate na ang mga 
ipinapakitang ari-arian ay mayroong mga wastong produkto, kabilang 
ang mga hand sanitizer at disinfecting wipes, para magamit ng mga 
manggagawa at kliyente kung kinakailangan. 
• Ang lahat ng taong pumapasok sa isang ari-arian, kabilang ang mga 
ahente, broker, inspektor, at kliyente, ay dapat maghugas ng kamay 
gamit ang sabon at tubig o gumamit agad ng hand sanitizer sa 
pagpasok at bago libutin o inspeksyunin ang ari-arian. 
• Ayusin o baguhin ang mga pagpapakita upang magbigay ng sapat na 
oras para sa tamang paglilinis at pagdi-disinfect. Kung ang ari-arian ay 
kasalukuyang okupado, magtiyak ng sapat na oras upang mag-
disinfect pagkatapos umalis ang mga umokupa para sa mga 
pagpapakita at bago at pagkatapos tingnan ng mga kliyente ang ari-
arian.                                         
----------------Page (11) Break----------------
                                                                    
Mga Patnubay sa Physical Distancing para 
sa mga Lugar ng Trabaho 
• Magpatupad ng mga hakbang upang matiyak ang physical 
distancing na may hindi bababa sa anim na talampakan na pagitan 
sa mga manggagawa at customer. Puwedeng kasama sa mga ito 
ang paggamit ng mga pisikal na partisyon o makikitang palatandaan 
(hal., mga marka sa sahig o karatulang nagsasaad kung saan dapat 
tumayo ang mga manggagawa). 
• Gumamit ng mga kasanayan sa trabaho, kung maaari at kinakailangan, 
na maglilimita sa bilang ng mga manggagawa sa opisina sa bawat 
pagkakataon. Maaaring kabilang dito ang pag-iiskedyul (hal., 
magkakaibang oras ng pagsisimula/pagtatapos), pagtataguyod ng 
nagsasalitan na araw ng pagpasok sa site, pagbalik sa workspace ng 
opisina nang yugto-yugto, o patuloy na paggamit ng telework kung 
magagawa. 
• Muling idisenyo ang mga espasyo ng opisina, cubicle, atbp at 
bawasan ang kapasidad para sa mga silid ng kumperensya at 
pagpupulong upang matiyak na pahihintulutan sa mga lugar ng 
trabaho ang anim na talampakang distansya sa pagitan ng mga 
manggagawa. 
• Magtalaga ng magkakahiwalay na ruta para sa pagpasok at 
paglabas sa mga espasyo ng opisina upang makatulong sa 
pagpapanatili ng physical distancing at mabawasan ang mga 
sitwasyon kung saan magkakasalubong nang malapitan ang mga 
tao, kung posible. Magtalaga ng mga direksyon sa mga pasilyo at 
lakaran, kung maaari, upang maiwasan ang pagsasalubong ng mga 
manggagawa. 
• Isara o higpitan, gamit ang mga harang, o paghihiwalay ng mga 
mesa/upuan sa mga pangkalahatang lugar kung saan malamang na 
magkumpulan at mag-usap ang mga tauhan, gaya ng mga kusina at 
break room. Pigilan ang pagtitipon ng mga manggagawa sa mga 
matataong lugar tulad ng mga banyo at pasilyo. Limitahan ang bilang 
ng mga indibidwal na sasakay sa isang elevator at tiyakin ang paggamit 
ng mga takip sa mukha. 
• Isara ang mga self-service na kape, tubig, at mga meryenda. 
Magbigay ng mga indibidwal na bote ng tubig kung walang ibang 
naaangkop na mapagkukunan ng maiinom na tubig. 
• Isalit-salit ang mga break ng manggagawa, alinsunod sa mga 
regulasyon sa sahod at oras, upang mapanatili ang mga protokol 
sa pisikal na pagdistansiya. 
----------------Page (12) Break----------------
                                                                    
• Pag-isipang mag-alok sa mga manggagawa na humihiling ng mga 
binagong tungkulin ng opsyon na magbabawas ng kanilang 
pakikisalamuha sa mga kliyente, mga prospect na bibili at uupa, at 
iba pang manggagawa (halimbawa, pamamahala ng imbentaryo 
sa halip na pagtatrabaho bilang kahera o pamamahala ng mga 
pangangailangang administratibo sa pamamagitan ng telework). 
• Maglagay ng mga karatula sa mga pasukan at hinatayan upang 
ipaalala sa mga tao ang physical distancing, tamang kalinisan ng 
kamay, at paggamit ng takip sa mukha sa lahat ng pagkakataon. 
Maglaan ng kawani na magbibigay ng direksyon sa mga panauhin 
papunta sa mga meeting room pagkapasok sa office space sa 
halip na magtipon sa mga lobby o common area. 
• Itigil ang hindi kinakailangang paglalakbay at hikayatin ang mga 
distance meeting sa pamamagitan ng telepono at internet. 
• Itigil ang magkakasamang pagbiyahe ng manggagawa, kontratista, 
kliyente, atbp. Ang bawat partido ay dapat bumiyahe gamit ang 
kanilang sariling sasakyan patungo sa mga opisina, mga ari-arian, o iba 
pang mga lokasyon na nangangailangan ng mga harapang aktibidad. 
• Atasan ang mga manggagawa na iwasan ang mga 
pakikipagkamayan at mga katulad na pagbati na hindi sumusunod sa 
pisikal na distansiya. 
• Iwasan ang pagpapasahan ng mga materyales sa transaksyon tulad 
ng mga bolpen, papeles, at mga susi sa pagitan ng mga 
manggagawa at customer. 
• Kumpletuhin ang mga transaksyon sa real estate sa lahat ng kaugnay 
na partido sa paraang digital kung maaari. Panatilihin ang physical 
distancing kung kailangan ng mga harapang pagpupulong kasama 
ng mga ahente ng escrow, mga opisyal ng pautang, mga broker ng 
mortgage, atbp. Mag-usap sa mga espasyong nagpapahintulot ng 
hindi bababa sa anim na talampakang pisikal na distansya, tulad ng 
sa labas. 
• Tanggalin ang personal at harapang paghahatid ng mga 
produkto sa mga pisikal na opisina. Iwasang hawakan ang mga 
panulat at clipboard ng iba. 
 
 
 
 
 
 
 
----------------Page (13) Break----------------
                                                                    
 
Mga Patnubay sa Physical Distancing para sa 
mga Ipinapakitang Ari-arian 
• Gumamit ng isang proseso ng pagtatakda ng appointment o digital na 
pag-sign-in upang makontrol ang bilang ng tao sa bahay o ari-arian. 
Kung ang mga kasalukuyang okupante ay naroroon at/o kalahok sa 
panahon ng mga pagpapakita ng ari-arian, alinsunod sa kanilang mga 
ligal na karapatan, dapat silang sumunod sa parehong pamantayan 
kaugnay ng physical distancing, mga protokol sa wastong paglilinis at 
pagdi-disinfect, at magsulong ng ligtas na kapaligiran para sa lahat ng 
taong naroroon. 
• Gumamit ng mga virtual na paglilibot sa pamamagitan ng mga digital 
na teknolohiya, social media, atbp. bilang kapalit ng mga pagpapakita 
ng ari-arian o open house hangga't maaari. Kung ang mga virtual na 
paglilibot ay hindi magagawa, limitahan ang bilang ng mga taong 
naroroon sa panahon ng mga pagpapakita. Kapag naroroon ang 
isang may lisensya sa real estate o nangungupahan, magpanatili ng 
physical distancing sa lahat ng oras. 
• Dapat buksan ng mga may lisensya sa real estate o 
nagbebenta/nangungupahan ang mga dadaanan o iba pang 
mga pasukan at labasan bago ang mga harapang pagpapakita 
ng ari-arian upang mabawasan ang paghawak ng mga kliyente sa 
mga ibabaw. 
• Dapat ipaalala ng mga may lisensya ng real estate sa mga 
kliyente na magpanatili ng physical distancing sa panahon ng 
pagpapakita at iwasan ang paghawak sa mga hawakan, 
switch, pull, atbp. 
• Ang lahat ng taong nasa ari-arian para sa mga personal na 
pagpapakita ay dapat iwasan ang paghawak sa mga knob, gripo, 
banyo at mga hawakan sa banyo, switch ng ilaw, mga button ng 
pambukas ng pinto ng garahe, mga hawakan at pull, mga kontrol ng 
alarm system, mga pull ng fan, mga remote, thermostat, switchbox, gate 
at pansara ng gate, mga kandado ng bintana at panim, mga takip ng 
pool, at iba pang mga katulad na bagay. 
• Bago ang at sa pagtatapos ng mga personal na pagpapakita, ang mga 
may lisensya sa real estate ay dapat i-disinfect ang mga kasangkapang 
ginagamit sa pagkilos at kaligtasan na nasa ari-arian tulad ng mga 
hawakan at banister, mga knob at kandado ng pinto, at anumang iba 
pang mga ibabaw na maaaring hinawakan sa panahon ng 
pagpapakita. 
----------------Page (14) Break----------------
 
• Ang lahat ng inspektor ng bahay at mga prospect na bibili ng bahay 
na kasama ng mga inspektor ay dapat magkaroon ng access sa mga 
hugasan ng kamay at/o hand sanitizer. 
• Ang lahat ng impormasyon ay dapat ibigay sa paraang elektroniko. 
Itigil ang pagbibigay ng mga handout o iba pang uri ng 
promosyonal o pang-impormasyong materyales. 
 
 
 
  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1 Karagdagang mga pangangailangn ay dapat isaalang-alang para sa mahinang 
populasyon. Ang mga lugar ng pagsamba ay kailangan sumunod sa lahat ng  Cal/OSHA na 
pamatayan at kailangan nakahanda na sumunod sa gabay na ito ay pati na rin ang gabay 
mula sa Sentro ng Pagkontrol o Pag-iwas sa Sakit o Centers for Disease Control and 
Prevention (CDC) at ang Departamento ng Pampublikong Pangkalusugan ng California o 
California  Department of Public Health (CDPH). Bukod dito, ang lugar na pagsamba ay 
kailangan nakahanda na baguhin ang kanilang pamamahala sa binago na gabay 
 
 
 
----------------Page (15) Break----------------
