---
PDFFormatVersion: 1.7
IsAcroFormPresent: false
IsXFAPresent: false
Title: Amusement Parks and Theme Parks Guidance
Author: 
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20201029164507-07'00'
ModDate: D:20201029171708-07'00'
date_created: Thu Oct 29 2020 16:45:00 GMT-0700
date_modified: Thu Oct 29 2020 16:45:00 GMT-0700
---
1 
 
1 
  
 
 
 
 
 
GABAY NG 
INDUSTRIYA 
PARA SA 
COVID-19: 
Mga Amusement Park  
at Mga Theme Park 
 
 
Oktubre 20, 2020 
 
Dinisenyo ang gabay na ito upang matugunan 
ang mga sektor at mga aktibidad na 
magbubukas sa buong estado. Gayunpaman, 
maaaring magpatupad ang mga lokal na opisyal 
ng kalusugan ng mas mahigpit na mga 
patakaran na iniayon sa mga lokal na kondisyong 
epidemiological, kaya dapat ding kumpirmahin 
ng mga employer ang mga nauugnay na lokal 
na patakaran sa pagbubukas. 
----------------Page (0) Break----------------
 
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado at 
Direktor ng Departamento ng Pampublikong Kalusugan ng California ng utos na nag-
aatas sa karamihan sa mga taga-California na manatili sa bahay upang pigilan ang 
pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (ang ilang 
mga tao ay walang sintomas) hanggang sa malubhang sakit na maaaring magresulta 
sa pagkamatay. Ang ilang partikular na grupo, kabilang ang mga taong 65 taong 
gulang o pataas at ang may dati ng malulubhang medikal na kondisyon, tulad ng sakit 
sa puso o sakit sa baga o diabetes, ay may mas malaking pagkakataong ma-ospital at 
magkaroon ng malulubhang komplikasyon. Pinakamalaki ang posibilidad ng paghawa 
kapag ang mga tao ay may malapitang pakikipag-ugnayan o nasa lugar na hindi 
maayos ang bentilasyon na may kasamang nahawaan na tao, kahit na walang 
anumang sintomas o hindi pa nagkakaroon ng mga sintomas ang taong iyon. 
Sa ngayon, walang tumpak na impormasyon tungkol sa bilang at mga antas ng 
COVID-19 ayon sa industriya o mga grupo ng trabaho, kabilang ang mga kritikal sa 
impastraktura na mga manggagawa.  Nagkaroon ng maraming paglaganap sa iba't 
ibang lugar ng trabaho, na nagpapahiwatig na nasa panganib na makakuha o 
makapagpasa ng COVID-19 ang mga manggagawa. Kasama sa mga halimbawa ng 
mga lugar ng trabaho na ito ang mga ospital, pasilidad ng pangmatagalang 
pangangalaga, kulungan, produksyon ng pagkain, mga bodega, planta sa 
pagproseso ng karne, mga restaurant, at grocery store. 
Habang nagbabago ang mga utos na manatili sa bahay, napakahalagang gawin ang 
lahat ng posibleng hakbang upang matiyak ang kaligtasan ng mga manggagawa at 
publiko. 
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible, 
✓ paggamit ng takip sa mukha ng mga manggagawa (kung hindi 
kinakailangan ang pamprotektang pangrespiratoryo) at mga 
panauhin, 
✓ madalas na paghuhugas ng kamay at regular na paglilinis at pagdidis-impekta, 
✓ pagsasanay ng mga manggagawa sa mga nabanggit at iba pang bahagi 
ng plano sa pag-iwas sa COVID-19. 
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan sa 
mga awtoridad sa kalusugan ng publiko upang mahinto ang pagkalat ng virus. 
  
----------------Page (1) Break----------------
 
LAYUNIN 
Nagbibigay ang dokumentong ito ng gabay para sa mga amusement park at theme 
park (tinukoy bilang "mga amusement park") upang suportahan ang ligtas, malinis na 
kapaligiran para sa mga manggagawa at customer. Dapat kilalanin at subaybayan 
ng mga negosyo ang Antas ng Panganib sa County para sa county kung saan 
gumagana ang negosyo at gumawa ng kailangang pagsasaayos sa kanilang 
operasyon: 
• Lila – Malaganap – Bahagdan 1: Kailangang sarado ang lahat ng operasyon.  
• Pula – Malaki – Bahagdan 2: Kailangang sarado ang lahat ng operasyon.  
• Kahel – Katamtaman – Bahagdan 3: Pinapayagan ang mga operasyon 
tanging para sa mas maliit na mga parke (tingnan ang kahulugan sa ibaba) 
at kailangang ipatupad ng mga operator na ito ang mga sumusunod na 
pagbabago: 
o Ang mga mas maliit na parke ay tinukoy bilang mga parke na may 
pangkalahatang kapasidad na mas mababa sa 15,000 batay sa 
disenyo/kapasidad sa pagpapatakbo o limitasyon ng departamento ng 
bumbero para sa occupant.  
o Kailangang limitahan ang kapasidad sa 25% ng kabuuang pag-okupa sa 
pasilidad batay sa disenyo/kapasidad sa pagpapatakbo o limitasyon ng 
departamento ng bumbero para sa occupant - alinman ang mas kaunti - 
o 500 katao, alinman ang mas kaunti. 
o Tanging ang mga panlabas na atraksyon ang pinapayagan na buksan; 
lahat ng iba pang mga panloob na atraksyon ay kailangang manatiling 
sarado. 
o Kailangang limitado ang mga pagbebenta ng tiket sa mga bisita lamang 
na naninirahan sa parehong lalawigan ng lokasyon ng parke. 
o Kailangang sundin ng mga operator ang mga pagbabago sa gabay na 
ito at kailangang maging handa para sa pag-iinspeksyon ng mga opisyal 
sa kalusugan ng publiko upang matiyak ang sapat na pagpapatupad ng 
lahat ng kinakailangang pagbabago. Kailangang tugunan at ipatupad 
ng mga operator ang anumang mga natuklasan at rekomendasyon 
• Dilaw – Minimal – Bahagdan 4: Pinapayagan ang pagpapatakbo para sa 
lahat ng mga operator ng amusement park na may mga sumusunod na 
pagbabago: 
o Kailangang limitahan ang kapasidad sa 25% ng kabuuang pag-okupa sa 
pasilidad batay sa disenyo/kapasidad sa pagpapatakbo o limitasyon ng 
departamento ng bumbero para sa occupant.  
o Ang kapasidad sa lahat ng panloob na establisimiyento ng mga pagkain 
at pag-inom sa loob ng parke ay kailangang limitado sa 25%. 
o Kailangang sundin ng mga operator ang mga pagbabago sa gabay na 
ito at kailangang maging handa para sa pag-iinspeksyon ng mga opisyal 
----------------Page (2) Break----------------
 
sa kalusugan ng publiko upang matiyak ang sapat na pagpapatupad ng 
lahat ng kinakailangang pagbabago. Kailangang tugunan at ipatupad 
ng mga operator ang anumang mga natuklasan at rekomendasyon.  
 
Para sa pinakabagong impormasyon sa katayuan ng bahagdan sa county, bisitahin 
ang Blueprint para sa isang mas Ligtas na Ekonomiya. Mangyaring tandaan na ang mga 
lokal na departamento ng kalusugan ay maaaring magkaroon ng mas mahigpit na 
pamantayan at iba't ibang pagsasara. Hanapin ang lokal na impormasyon ng iyong 
county.  
TANDAAN: Ang mga amusement park ay may ilang mga aspeto sa pagpapatakbo at 
mga ipinagkakaloob na serbisyo na makikita sa iba pang gabay sa website na Gabay 
ng Industriya upang Bawasan ang Panganib. Kailangang suriin ng mga operator ang 
gabay na ito upang mailapat ang naaangkop na mga protokol sa lahat ng aspeto ng 
kanilang operasyon. Maaaring kasama sa mga nasabing operasyon ang: 
• Serbisyo sa pagkain at mga concession (Gabay ng Restaurant) 
• Mga Bar (Gabay ng mga Bar, Breweries, at Distilleries) 
• Mga tindahan ng regalo at pagpapatingi (Gabay sa Pagpapatingi) 
• Mga hotel at lodging (Gabay ng mga Hotel, Lodging, at Panandaliang 
Pagrenta) 
• Mga sentro ng libangan ng pamilya, kabilang ang maliit na golf at arcade 
(Gabay ng mga Family Entertainment Center) 
• Mga interactive na exhibit (Gabay ng mga Zoo at Museo)  
• Mga tram, shuttle, at iba pang mga transit (Gabay ng Public at Private 
Passenger Carriers, Transit, at Intercity Passenger Rail) 
o Limitahan ang serbisyo ng shuttle hangga't maaari at alinsunod sa mga 
obligasyon sa mga indibidwal na may mga kapansanan. 
• Mga ground, pagmementena ng gusali, mga serbisyo sa pangangalaga 
(Gabay ng Limitadong Mga Serbisyo) 
Ang gabay ay hindi inilaan upang bawiin o tanggalin ang anumang mga karapatan 
ng manggagawa, alinman sa batas, regulasyon o sama-samang kasunduan, at hindi 
kumpleto, dahil hindi kasama rito ang mga atas sa kalusugan ng county, ni hindi rin ito 
kapalit para sa anumang umiiral na mga kinakailangan sa regulasyon na may 
kaugnayan sa kaligtasan at kalusugan tulad ng mga yaong sa Cal/OSHA.1 Manatiling 
impormado sa mga pagbabago sa gabay sa pampublikong kalusugan at mga pang-
estado/lokal na atas, habang nagpapatuloy ang sitwasyon ng COVID-19. Ang 
Cal/OSHA ay may higit na gabay sa kaligtasan at kalusugan sa kanilang webpage ng 
Gabay ng Cal/OSHA sa mga Kinakailangan upang Protektahan ang mga 
Manggagawa mula sa Coronavirus. May karagdagang patnubay ang CDC para sa 
mga negosyo at employer.  
 
 
----------------Page (3) Break----------------
 
Kinakailangang Paggamit ng mga Takip sa Mukha 
 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad.  
 
Kailangang magsuot ang mga tao sa California ng mga takip sa mukha kapag nasa 
mga sitwasyong nakalista sa ibaba: 
• Nasa loob ng, o nakapila upang makapasok sa, anumang panloob na 
pampublikong espasyo; 
• Habang kumukuha ng mga serbisyo mula sa sektor ng pangangalagang 
pangkalusugan sa mga lugar na kinabibilangan ng, ngunit hindi limitado sa, 
ospital, parmasya, medikal na klinika, laboratoryo, tanggapan ng doktor o 
dentista, klinika ng beterinaryo, o blood bank; 
• Naghihintay ng o nakasakay sa pampublikong transportasyon o paratransit o 
habang nasa taksi, serbisyo ng pribadong kotse, o sasakyan para sa ride-sharing 
• Nagtatrabaho, sa lugar ng trabaho o off-site, kung kailan: 
o Personal na nakikipag-ugnayan sa sinumang miyembro ng publiko; 
o Nagtatrabaho sa anumang espasyong binisita ng mga miyembro ng 
publiko, mayroon sinumang mula sa publiko na naroroon sa oras na iyon o 
wala; 
o Nagtatrabaho sa anumang espasyo kung saan naghahanda o 
nagbabalot ng pagkain para ibenta o ipamahagi sa iba; 
o Nagtatrabaho o naglalakad sa mga common area, tulad ng mga pasilyo, 
hagdanan, elevator, at paradahan; 
o Nasa anumang silid o kulob na lugar kung saan may iba pang tao 
(maliban sa mga miyembro ng sariling sambahayan o tirahan). 
• Nagmamaneho o nagpapatakbo ng anumang pampublikong transportasyon o 
paratransit na sasakyan, taxi, o sasakyan para sa pribadong serbisyo ng kotse o 
ride-sharing kapag may mga pasahero. Kapag walang pasahero, mariing 
inirerekomenda ang mga takip sa mukha. 
• Habang nasa labas sa mga pampublikong espasyo kung saan hindi magagawa 
ang pagpapanatili ng pisikal na distansya na 6 na talampakan mula sa ibang 
mga tao na hindi kasama sa parehong sambahayan o tirahan. 
 
Makikita sa gabay ang kumpletong mga detalye, kasama ang lahat ng kinakailangan 
at pagbubukod sa mga patakarang ito. Mariing hinihikayat ang mga takip sa mukha 
sa iba pang pagkakataon, at maaaring magpatupad ang mga employer ng mga 
----------------Page (4) Break----------------
 
karagdagang kinakailangan sa takip sa mukha sa pagtupad ng kanilang obligasyong 
magbigay ng ligtas at malusog na lugar ng trabaho. Kailangang bigyan ng mga 
employer ang mga manggagawa ng mga takip sa mukha o ibalik ang ibinayad ng 
mga manggagawa ng makatuwirang ginastos sa pagkuha ng mga ito.  
 
Ang mga employer ay dapat bumuo ng patakaran sa akomodasyon para sa 
sinumang manggagawa na nakakatugon sa isa sa mga pagbubukod sa pagsusuot ng 
takip sa mukha. Kung ang isang manggagawa na dapat ay kinakailangang magsuot 
ng takip sa mukha dahil sa madalas na pakikipag-ugnayan sa iba ay hindi maaaring 
magsuot ng takip sa mukha dahil sa kondisyong medikal, dapat siyang bigyan ng hindi 
mahirap gamiting kahalili, tulad ng face shield na may drape na nakalaylay sa ilalim, 
kung posible, at kung maaari itong gawin sa kabila ng kondisyong medikal. 
 
Dapat alam ng mga negosyong bukas sa publiko ang mga pagbubukod sa pagsusuot 
ng mga takip sa mukha na nasa Gabay sa Takip sa Mukha ng CDPH at hindi sila 
maaaring magbukod ng sinumang miyembro ng publiko para sa hindi pagsusuot ng 
takip sa mukha kung sumusunod siya sa gabay. Kakailanganin bumuo ang mga 
negosyo ng mga patakaran para sa pangangasiwa ng mga pagbubukod na ito sa 
pagitan ng mga customer, kliyente, bisita, at manggagawa. 
 
Ang Gabay sa Takip sa Mukha ng CDPH ay napapailalim sa mga karagdagang pag-
update, mangyaring tingnan ang website ng CDPH para sa anumang mga update. 
 
  
  
Planong Partikular sa Lugar ng Trabaho 
• Magtatag ng plano sa pag-iwas sa COVID-19 na nakasulat at 
partikular sa lugar ng trabaho sa bawat pasilidad, magsagawa ng 
komprehensibong pagtatasa ng panganib sa lahat ng lugar ng 
trabaho at gawain sa trabaho, at magtalaga ng tao sa bawat 
pasilidad upang maipatupad ang plano. 
• Isama ang Gabay sa Takip sa Mukha ng CDPH sa Planong Partikular sa 
Lugar ng Trabaho at maglagay ng patakaran para sa pangangasiwa 
ng mga pagbubukod. 
• Alamin ang impormasyon sa pakikipag-ugnayan sa lokal na 
kagawaran ng kalusugan kung saan matatagpuan ang pasilidad 
para sa pagbibigay ng impormasyon tungkol sa mga paglaganap ng 
COVID-19 sa mga manggagawa o parokyano. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa 
mga manggagawa at kanilang mga kinatawan. 
• Regular na suriin ang lugar ng trabaho para sa pagsunod sa plano 
at idokumento at iwasto ang mga matutukoy na pagkukulang. 
----------------Page (5) Break----------------
 
• Siyasatin ang anumang kaso ng COVID-19 at alamin kung may 
anumang salik na may kaugnayan sa trabaho na maaaring naging 
sanhi ng panganib sa impeksyon. I-update ang plano kung 
kinakailangan upang makaiwas sa karagdagang kaso. 
• Ipatupad ang mga kinakailangang proseso at protokol kapag may 
paglaganap sa isang lugar ng trabaho, alinsunod sa mga patnubay ng 
CDPH at mga utos o gabay mula sa lokal na kagawaran ng kalusugan. 
• Tukuyin ang mga malapitan na pakikipag-ugnayan (nasa loob ng 
anim na talampakan sa loob ng 15 minuto o mas matagal pa) ng 
isang nahawaang manggagawa at gumawa ng mga hakbang 
upang ibukod ang (mga) manggagawang nagpositibo sa 
COVID-19 at mga malapitan na nakaugnayan. 
• Abisuhan ang lahat ng mga empleyado sa pamamagitan ng 
pagsulat, at mga employer ng mga kinokontratang empleyado, na 
maaaring nalantad sa COVID-19 at iulat ang mga paglaganap sa 
lugar ng trabaho sa lokal na kagawaran ng kalusugan. Para sa 
karagdagang impormasyon tungkol sa mga responsibilidad ng 
employer sa ilalim AB 685 (Kabanata 84, Mga Batas ng 2020), 
sumangguni sa Pinahusay na Pagpapatupad at Mga Kinakailangan 
sa Pag-uulat ng Employer mula sa Cal/OSHA at ang Mga 
Katanungan ng Employer tungkol sa AB 685 mula sa CDPH. 
• Para sa mga panlabas na operasyon: Gumawa ng mabisang plano sa 
pag-iwas sa sakit na dulot ng init na may nakasulat na mga pamamaraan 
sa parehong Ingles at wikang naiintindihan ng karamihan ng mga 
empleyado. Ang plano ay dapat na magagamit ng mga empleyado sa 
lugar ng trabaho. Tingnan ang pahina ng Cal/OSHA sa pag-iwas sa sakit 
na dulot ng init para sa mga mapagkukunan, kabilang ang mga FAQ, 
isang webinar, at isang halimbawa ng nakasulat na plano. Kailangang 
kasama sa mga elemento ng isang plano sa pag-iwas sa sakit na dulot ng 
init ang: 
o Pag-access sa inuming tubig 
o Pag-access sa lilim 
o Mga pagpapahinga para magpalamig 
o Mga pamamaraang pang-emergency para sa mga kaso ng sakit 
na dulot ng init 
o Mga pamamaraan para sa mataas na init kapag ang temperatura ay 
lumagpas sa 95 degrees 
o Pagsubaybay sa mga empleyado na nagsasanay sa panahon ng heat 
wave 
o Pagsasanay sa pag-iwas sa sakit na dulot ng init at mga sintomas 
----------------Page (6) Break----------------
 
• Sumunod sa mga patnubay sa ibaba. Ang kabiguang gawin ito ay 
maaaring magresulta sa mga karamdaman sa lugar ng trabaho na 
maaaring maging sanhi ng pansamantalang pagsasara o pagiging 
limitado ng mga operasyon. 
 
Mga Paksa para sa Pagsasanay 
sa Manggagawa 
• Impormasyon sa COVID-19, paano mapipigilan ang pagkalat nito, at 
aling mga tao ang mas mataas ang peligro sa malubhang 
karamdaman o pagkamatay. 
• Pag-screen sa sarili sa bahay, kasama ang pagsusuri ng temperatura 
at/o sintomas gamit ang Mga patnubay ng CDC. 
• Ang kahalagahan ng hindi pagpasok sa trabaho: 
o Kung may mga sintomas ng COVID-19 ang isang 
manggagawa gaya ng inilarawan ng CDC, tulad ng lagnat o 
panginginig, pag-ubo, pagiging hirap sa paghinga, 
pagkapagod, pananakit ng kalamnan o katawan, pananakit 
ng ulo, bagong pagkawala ng panlasa o pang-amoy, 
namamagang lalamunan, baradong ilong o tumutulong sipon, 
pagduruwal, pagsusuka, o pagtatae, O 
o Kung ang isang manggagawa ay nadayagnos ng COVID-19 
at hindi pa pinalalabas mula sa pagkakahiwalay, O  
o Kung, sa loob ng nakaraang 14 na araw, ang isang 
manggagawa ay nagkaroon ng ugnayan sa isang taong 
nadayagnos ng COVID-19 at itinuturing na posibleng 
nakakahawa (hal., nakahiwalay pa). 
• Pagbalik sa trabaho matapos ang diagnosis ng COVID-19 pagkatapos 
lang matugunan ang Gabay ng CDPH sa Pagbabalik sa Trabaho o 
Paaralan Pagkaraan ng Diagnosis ng COVID-19. 
• Humingi  ng  medikal  na  atensyon  kung lumubha  ang  kanilang  mga 
sintomas,  kasama  na  ang  tuluy-tuloy  na  pananakit  o  presyon  sa 
dibdib,  pagkalito,  o  mangasul-ngasul  na  labi  o  mukha.  May  mga 
update at karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 
segundo (o paggamit ng hand sanitizer na may hindi bababa sa 60% 
ethanol (mas mainam) o 70% isopropanol (kung hindi magagamit ng 
mga batang walang patnubay ang produkto) kapag hindi 
makakapaghugas ng kamay ang mga manggagawa, alinsunod sa 
Mga patnubay ng CDC). Huwag kailanman gumamit ng mga hand 
----------------Page (7) Break----------------
 
sanitizer na may methanol dahil labis itong nakakalason sa parehong 
mga bata at matatanda. 
• Ang kahalagahan ng physical distancing, kapwa sa oras ng trabaho 
at sa labas ng trabaho (tingnan ang seksyon ng Physical Distancing 
sa ibaba). 
• Wastong paggamit ng mga takip sa mukha, kabilang ang: 
o Ang mga takip sa mukha ay hindi personal na kagamitan sa 
proteksyon (PPE). 
o Ang mga takip sa mukha ay hindi pamalit sa pangangailangan 
para sa pisikal na pagdistansya at madalas na paghuhugas ng 
kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng 
mga takip sa mukha. 
o Iwasang hawakan ang mga mata, ilong, at bibig. 
o Hindi dapat ipahiram sa iba ang mga takip sa mukha at dapat labhan o 
itapon ang mga ito pagkatapos ng bawat shift. 
• Impormasyong nasa Patnubay ng CDPH para sa Paggamit ng mga Takip 
sa Mukha, na ipinag-uutos ang mga sitwasyon kung saan dapat 
magsuot ng mga takip sa mukha at ang mga pagbubukod, pati na rin 
ang anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip sa 
mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Mga sintomas at pag-iwas sa sakit na dulot ng init na sumusunod sa mga 
kinakailangan ng Cal/OSHA. 
• Tiyaking maayos na sinanay sa mga patakaran sa pag-iwas sa COVID-19 
at may kinakailangang supply at PPE ang hiwalay na kontratista at 
pansamantala o nakakontratang manggagawa sa pasilidad. Maagang 
pag-usapan ang mga responsibilidad na ito kasama ng mga 
organisasyong nagbibigay ng mga pansamantala at/o nakakontratang 
manggagawa. 
• Impormasyon sa mga benepisyong may bayad na bakasyon na 
maaaring may karapatang tanggapin ng manggagawa na mas 
magpapadali sa larangan ng pananalapi upang manatili sa bahay. 
Tingnan ang karagdagang impormasyon sa mga programa 
ng pamahalaan na sumusuporta sa mga may-bayad na sick leave at 
bayad-pinsala sa mga manggagawa para sa COVID-19, kabilang ang 
----------------Page (8) Break----------------
 
mga karapatan ng mga manggagawa sa may-bayad na sick leave sa 
bisa ng Families First Coronavirus Response Act. 
  
Mga Indibidwal na Hakbang sa Pagkontrol 
at Pag-screen 
• Sapilitan ang paggamit ng mga takip sa mukha sa buong parke sa lahat 
ng mga lugar sa loob at labas, maliban kung kasalukuyang kumakain o 
umiinom sa mga itinalagang lugar ng kainan o exempted ayon sa 
Gabay sa Takip sa Mukha ng CDPH. Ang mga customer na hindi 
sumusunod ay dapat agad na alisin sa pasilidad.  
• Magbigay ng mga screening ng temperatura at/o mga sintomas para 
sa lahat ng mga manggagawa sa simula ng kanilang shift at sinumang 
mga nagtitinda o mga kontratista na pumapasok sa parke. Tiyaking 
iniiwasan ng screener ng temperatura/sintomas ang malapit na 
pakikisalamuha sa mga manggagawa hangga't maaari.  
• Kung nangangailangan ng screening sa sarili sa bahay, na isang 
naaangkop na alternatibo sa pagbibigay nito sa establisamiyento, 
tiyaking nagsagawa ng screening bago umalis sa bahay ang 
manggagawa para sa kanilang shift at sumusunod ito sa mga 
patnubay ng CDC, tulad ng inilalarawan sa seksyong Mga Paksa para 
sa Pagsasanay sa Manggagawa sa itaas. 
• Hikayatin ang mga manggagawa na may sakit o nagpapakita ng 
mga sintomas ng COVID-19 na manatili sa bahay. 
• Ang mga employer ay dapat magbigay at tiyakin na ginagamit ng 
mga manggagawa ang lahat ng kinakailangang kagamitan sa 
proteksiyon, kabilang ang proteksyon sa mata at guwantes kung 
kinakailangan. 
• Dapat isaalang-alang ng mga employer kung saan ang paggamit ng 
pwedeng itapon na glove ay maaaring makatulong upang 
madagdagan ang madalas na paghuhugas ng kamay o paggamit ng 
hand sanitizer; halimbawa ay para sa mga manggagawa na sumusuri 
sa iba para sa mga sintomas o humahawak sa mga karaniwang bagay 
na hinahawakan. Ang mga manggagawa ay kailangang mabigyan at 
magsuot ng guwantes kapag tumatanggap ng mga item na 
hinawakan ng iba (hal. cash o barya) o humahawak ng mga item na 
kontaminado ng mga likido ng katawan.   
• Ang mga manggagawa na patuloy na kailangang nasa loob ng anim 
na talampakan ng mga panauhin o kasamahan sa trabaho (hal., ang 
pagpapasuot at pag-secure sa mga panauhin ng kagamitang 
pangkaligtasan) ay kailangang magsuot ng pangalawang hadlang 
----------------Page (9) Break----------------
 
(hal. face shield o mga safety goggle) bilang karagdagan sa takip sa 
mukha. Ang lahat ng mga manggagawa ay dapat bawasan ang 
dami ng oras na ginugugol sa loob ng anim na talampakan mula sa 
mga panauhin. 
• Magpatupad ng isang sistema ng pagpapareserba para sa parke. 
Gamitin ang sistema ng pagpapareserba upang makipag-ugnay sa 
mga panauhin (hal. sa pamamagitan ng email, tawag, o text) na may 
mga pagpapareserba 24 na oras bago ang kanilang naka-iskedyul na 
pagdating upang kumpirmahin ang kanilang reserbasyon at tanungin 
kung sila o ang isang tao sa kanilang sambahayan ay nagpapakita ng 
anumang mga sintomas ng COVID-19. Kung oo ang sagot ng panauhin 
dapat pagbilinan ang panauhin na hindi sila dapat pumunta sa 
amusement park dahil hindi sila papayagang pumasok.  
• Kung maaari, magpatupad ng isang sistema ng pagpapareserba o 
virtual na sistema ng pagpila para sa mga indibidwal na atraksyon 
upang matiyak na ang mga limitasyon sa kapasidad at pisikal na 
pagdistansya ay mapanatili.  
• Gumawa ng patakaran na nag-aatas sa mga panauhin na magsuot 
ng mga takip sa mukha o hindi papapasukin sa amusement o theme 
park. Papasukin ang mga panauhin na exempted sa pagsusuot ng 
mga takip sa mukha tulad ng nakasaad sa Gabay sa Takip sa Mukha 
ng CDPH. Bilang bahagi ng patakaran, paalalahanan ang mga 
panauhin nang maaga na magdala ng takip sa mukha at maghanda 
ng mga ganito na ibibigay sa sinumang dumarating na wala nito.  
• Dapat ma-screen ang temperatura at/o sintomas ng mga panauhin sa 
pagdating, hilinging gumamit ng hand sanitizer, at kailangang 
magdala at magsuot ng takip sa mukha kapag hindi kumakain o 
umiinom kung hindi exempted ayon sa Gabay sa Takip sa Mukha ng 
CDPH. Kailangang kanselahin ng mga operator ng amusement park 
ang mga pagpapareserba ng mga indibidwal/partido na may mga 
panauhing may sintomas at huwag papasukin. 
• Ipakita ang isang hanay ng malinaw na nakikitang mga patakaran at 
paalala, kabilang ang pagpaskil ng karatula sa mga pasukan at sa iba 
pang mga mahalaga at madaling makitang mga lokasyon at sa mga 
kumpirmasyon sa pagbili ng tiket, para sa mga panauhin at tauhan na 
magiging kundisyon sa pagpasok at kailangang masunod sa kabuuan 
ng pagbisita ng panauhin sa amusement park. Dapat isama sa mga 
patakaran ang mga tagubilin na magsuot ng takip sa mukha sa lahat 
ng oras, maliban kung kumakain o umiinom sa mga itinalagang lugar 
na kainan; gumamit ng hand sanitizer; panatilihin ang pisikal na 
distansya mula sa iba pang mga panauhin at manggagawa; at iwasan 
ang hindi kinakailangang paghawak sa mga ibabaw. Kapag posible, 
dapat mabasa ang mga patakaran sa digital na paraan, hal. sa 
pamamagitan ng mga app, text, o email. 
----------------Page (10) Break----------------
 
• Magtalaga ng sapat na bilang ng mga kawani upang ipatupad ang 
pagsunod sa mga kinakailangang takip sa mukha sa buong parke 
upang matiyak na mapanatili ang pisikal na pagdistansya sa lahat ng 
mga lugar, na may partikular na pagtuon sa mga pila at iba pang mga 
lugar na posibleng pagkukumpulan ng mga tao. Ang mga panauhin 
na hindi sumusunod ay dapat agad na alisin sa pasilidad. Pahintulutan 
ang mga exemption na tinukoy sa Gabay sa Takip sa Mukha ng CDPH. 
 
Mga Protokol sa Bentilasyon, Paglilinis at 
Pagdisimpekta 
• Magpatupad ng mga paraan upang mabawasan ang oras sa loob 
at mabawasan ang bilang ng mga pangkat ng sambahayan na 
sabay na nasa loob at nakatigil. 
• Kung saan maaari, mag-install ng mabibitbit na mga mabisang 
panlinis ng hangin, i-upgrade ang mga pansala ng hangin sa loob ng 
gusali sa posibleng pinakamataas na kahusayan, at gumawa ng iba 
pang mga pagbabago upang madagdagan ang dami ng hangin 
mula sa labas at bentilasyon sa mga tanggapan at iba pang mga 
espasyo sa loob.  
• Pana-panahong tingnan ang Website ng CDPH para sa mga pag-
update sa gabay sa kalidad ng panloob na hangin at bentilasyon 
para sa mga sakit na dinadala ng hangin sa mga panloob na lugar. 
• Magsagawa ng masusing paglilinis sa mga lugar na pinupuntahan ng 
marami tulad ng mga pasukan at labasan ng parke, mga banyo at 
mga lugar na pagpapalitan ng suot ng sanggol, mga lugar na 
kainan, mga tindahan ng regalo, istasyon ng shuttle/tram o hintuan, 
mga silid-pahingahan ng manggagawa, atbp., at mga lugar ng 
pagpasok at paglabas, kabilang ang mga hagdanan, mga hawakan 
ng kamay, at mga elevator bank. Idisimpekta nang madalas ang 
karaniwang ginagamit na mga ibabaw, kabilang ang mga ibabaw 
ng counter, mga touchscreen, mga pindutan, mga pihitan ng 
pintuan, mga patungan ng braso, mga banyo, mga ginagamitan ng 
barya at tubusan ng laro, mga vending machine, atbp. 
• Linisin at disimpektahin nang mabuti ang bawat lugar ng aktibidad ng 
panauhin pagkatapos ng bawat paggamit. Dapat isama dito ang 
paglilinis at pagdidisimpekta ng mga mesa, upuan, bangko, booth, 
booster seat, high chair, atbp. Maghintay ng sapat na oras para sa 
tamang pagdidis-impekta, na sumusunod sa mga tagubilin ng 
produkto.  
• I-adjust o baguhin ang oras upang magbigay ng sapat na oras para 
sa regular na masusing paglilinis at pagdisimpekta.  
----------------Page (11) Break----------------
 
• Kung maaari, iwasan ang mga transaksyon na gumagamit ng cash at 
gumamit ng card reader na nagbibigay-daan sa mga panauhin na i-
insert/i-swipe ang kanilang sariling mga kard, para hindi kailangang 
gawin ito ng mga manggagawa para sa kanila. Kung makalalabag 
ang mga credit card machine sa pisikal na distansya, dapat na 
umatras ang mga manggagawa habang nagbabayad ang 
panauhin. Kung saan posible at naaangkop, makipagtulungan sa 
mga kasosyo sa pagbabayad upang madagdagan ang mga 
limitasyon ng dolyar para sa mga pagbili na hindi nangangailangan 
ng Personal na Identification Number (PIN) o pirma.  
• Magtalaga ng isang manggagawa sa bawat terminal ng Point-of-
Sale (POS), kung maaari. Malinis at magdisimpekta ng mga terminal 
sa pagitan ng bawat gumagamit at pagkatapos ng bawat shift. Kung 
maraming manggagawa ang naatasan sa isang terminal ng POS, 
dapat maghugas ng kamay ang mga manggagawa ng sabon at 
tubig o gumamit ng hand sanitizer bago at pagkatapos ng bawat 
paggamit.  
• Linisin at disimpektahin ang mga stroller, electric conveyance na 
sasakyan, at wheelchair sa pagitan ng bawat pag-upa. Isaalang-
alang ang pagbibigay ng karagdagang pandisimpektang mga 
pamunas sa mga panauhin upang mapupunasan din nila ang mga 
yunit sa sandaling inupahan nila ang mga ito. 
• Magbigay ng mga itinatapon o isahang gamit na mapa, pamplet, 
gabay, atbp. sa mga panauhin at gawin itong makukuha nang 
digital upang makikita ito ng mga bisita sa isang personal na 
elektronikong aparato, kung maaari. Kung hindi maibigay ang isang-
gamitan lang na mga bagay, disimpektahin nang mabuti ang mga 
magagamit muli na bagay bago at pagkatapos gamitin ng 
panauhin. 
• Tiyaking patuloy ang pagtakbo ng mga pasilidad ng sanitasyon at 
may stock ang mga ito sa lahat ng oras at magbigay ng 
karagdagang sabon, papel na tuwalya, at hand sanitizer kung 
kinakailangan. Magbigay ng mga magagamit upang maitaguyod 
ang personal na kalinisan. Kasama rito ang mga tisyu, hindi 
hinahawakan na mga basurahan, mga sabon sa kamay, sapat na 
oras para sa paghugas ng kamay, mga hand sanitizer na may 
alkohol, mga pandisimpekta na pamunas, at mga disposable na 
tuwalya 
• Magbigay ng karagdagang mga lugar para sa paghuhugas ng 
kamay o hand sanitizer sa buong amusement park, kasama ang mga 
counter ng tulong, mga desk ng impormasyon, atraksyon, rides, mga 
bintana ng booth ng tiket, mga lugar na kainan, mga tindahan ng 
regalo, at mga pinapasukan. 
----------------Page (12) Break----------------
 
• Tiyaking may magagamit na hand sanitizer ang mga panauhin 
kapag nadidikit ang mga bagay sa aktibidad sa mga 
pinagsasaluhang ibabaw. Hikayatin ang mga panauhin na madalas 
na maghugas ng kamay at/o gumamit ng hand sanitizer habang 
gumagamit ng kagamitan at bagay. Paalalahanan ang mga 
miyembro ng publiko (gamit ang mga karatula at/o nang pasalita) 
na huwag hawakan ang kanilang mga mata, ilong, at bibig.  
• Regular na linisin at dis-impektahin ang mga ibabaw na 
pinagbabahaginan ng mga manggagawa sa pagitan ng mga shift o 
sa pagitan ng mga gumagamit, alinman ang mas madalas, kabilang 
ang ngunit hindi limitado sa mga ibabaw na pinagtatrabahuhan, 
mga orasan, mga copy machine, mga susi, kagamitan sa paglilinis, 
makinarya sa paglalaro, atbp. Iwasan ang pagbabahaginan ng mga 
kagamitan tulad ng mga telepono, tablet, makinarya sa opisina, at 
mga gamit hangga’t posible. Huwag kailanman maghiraman ng PPE. 
• Itigil ang pagsasalong pagpapagamit ng mga audio headset, tools, 
at iba pang kagamitan sa pagitan ng ba’t ibang manggagawa 
maliban kung ang kagamitan ay maaaring disimpektahin nang 
maayos pagkatapos gamitin. Kumonsulta sa mga tagagawa ng 
kagamitan upang matukoy ang naaangkop na mga hakbang sa 
pagdi-disinfect, lalo na sa malalambot at buhaghag na ibabaw tulad 
ng foam earmuffs. Isaalang-alang ang pagbibigay ng mga 
disposable na takip ng earphone kung maaari. 
• Maglaan ng oras para sa mga manggagawa upang maipatupad 
ang mga kasanayan sa paglilinis sa panahon ng kanilang shift. 
Magtalaga ng mga tungkulin sa paglilinis sa oras ng pagtatrabaho 
bilang bahagi ng mga tungkulin sa trabaho ng manggagawa.  
• Paglaanan ang mga terminal, mga mesa, at mga counter ng tulong 
ng wastong mga produktong panlinis, kabilang ang mga hand 
sanitizer at mga pamunas na pandisimpekta, at bigyan ng mga 
personal na hand sanitizer ang lahat ng kawani na direktang 
tumutulong sa mga panauhin.  
• Upang mabawasan ang panganib ng Legionnaires' disease at iba 
pang mga sakit na nauugnay sa tubig, gumawa ng mga hakbang 
upang matiyak na ang lahat ng mga sistema ng tubig at tampok 
(hal., mga fountain na inuman, pandekorasyon na mga fountain) ay 
ligtas na gamitin pagkatapos ng matagal na pagsasara ng pasilidad.  
• Kapag pumipili ng mga kemikal na pandisimpekta, dapat gamitin 
ang mga produktong inaprubahan para magamit laban sa COVID-19 
na nasa listahang aprubado-ng-Environmental Protection Agency 
(EPA) at sundin ang mga tagubilin sa produkto. Gumamit ng mga 
disinfectant na may label na epektibo laban sa mga bagong virus na 
----------------Page (13) Break----------------
 
pathogen, na malabnaw na pambahay na solusyon ng bleach (5 
tablespoon bawat galon ng tubig), o alkohol na solusyon na may 
hindi bababa sa 70% alkohol na naaangkop para sa ibabaw. Bigyan 
ang mga manggagawa ng pagsasanay sa mga panganib ng 
kemikal, tagubilin ng manufacturer, kinakailangan sa bentilasyon, at 
kinakailangan ng Cal/OSHA para sa ligtas na paggamit. Ang mga 
manggagawang gumagamit ng mga panlinis o pandisimpekta ay 
kailangang magsuot ng guwantes at iba pang kagamitan sa 
proteksyon tulad ng hinihingi ng mga tagubilin ng produkto. Sundin 
ang mga paraan ng paglilinis na ligtas sa may hika na 
inirerekomenda ng Kagawaran ng Pampublikong Kalusugan ng 
California at siguraduhing may wastong bentilasyon. 
 
Mga Patnubay sa Pisikal na Pagdistansiya 
 
• BABALA: hindi sapat ang pisikal na pagdistansya lang sa pag-iwas sa 
pagpapasa ng COVID-19 sa loob ng mga gusali.  
• Isaalang-alang ang one-way na direksyon ng mga tao at malinaw na 
mga direksyon upang mas mahusay na makontrol ang daloy ng mga 
panauhin sa buong park, lalo na sa ilang mga palaging nagagamit 
at/o makitid na mga daanan upang pahintulutan ang mas mahusay 
na paghihiwalay ng panauhin.  Limitahan ang pagpasok sa mga 
mataong lugar upang mabigyang-daan ang naaangkop na pisikal 
na pagdistansya. 
• Maglaan ng kawani na gagabay sa mga panauhin sa mga lugar na 
matao at masisikip na lugar sa mga panloob at panlabas na 
pasilidad upang maiwasan ang pagkukumpulan. Isaalang-alang ang 
paggamit ng mga naka-costume na miyembro ng cast o iba pang 
mga manggagawa upang lumikha ng isang nakalaan na pangkat 
na makakatulong sa regular na pagbibigay-alam sa mga panauhin 
tungkol sa mga bagong protokol.  
• Mag-install ng mga divider na Plexiglass o mga switchback line/queue 
sa mga atraksyon o concession, o isara ang mga seksyon ng mga 
switchback line/queue upang matiyak ang sapat na pisikal na 
distansya sa pagitan ng mga bisita. 
• Magpatupad ng mga hakbang upang matiyak ang pisikal na 
pagdistansya na hindi bababa sa anim na talampakan sa pagitan ng 
mga tao, tulad kapag ang mga panauhin ay naghihintay sa pila, 
sumasakay sa mga shuttle o tram sa parke, o habang nakaupo para 
sa mga pagtatanghal o palabas. Maaaring kasama rito ang 
paggamit ng mga pisikal na partisyon o makikitang palatandaan 
----------------Page (14) Break----------------
 
(halimbawa, mga marka sa sahig o karatula upang ipahiwatig kung 
saan dapat tumayo ang mga manggagawa at panauhin). Tiyaking 
ang mga panloob na limitasyon sa kapasidad ay nakapaskil at 
ipinatutupad para sa panloob na tingian at iba pang mga panloob 
na espasyo. 
• Ipatupad ang de-oras at/o mga abanseng sistema ng pagreserba ng 
tiket at mga paunang pagtalaga ng mga upuan o lugar ng 
aktibidad, hangga't maaari, upang unti-unti ang mga pagbisita ng 
panauhin at makatulong na mapanatili ang pisikal na distansya.  
• Itigil ang mga paglilibot o ginagabayang mga karanasan na 
pinagsasama ang mga sambahayan o mga indibidwal mula sa iba't 
ibang mga sambahayan sa parehong pangkat ng paglilibot. Ang 
mga gabay sa paglilibot ay kailangang magpanatili ng hindi bababa 
sa anim na talampakang pisikal na distansya mula sa mga panauhin. 
Limitahan ang mga paglilibot o ginagabayang karanasan sa mga 
yunit ng sambahayan.  
• Pag-isipang mag-alok sa mga manggagawa na humihiling ng mga 
binagong tungkulin ng opsyon na makakabawas sa kanilang 
pakikisalamuha sa mga panauhin at iba pang manggagawa 
(halimbawa, pamamahala ng imbentaryo sa halip na pagtatrabaho 
bilang kahera o pamamahala ng mga pangangailangang 
administratibo sa pamamagitan ng telework). 
• Muling ayusin ang mga lugar ng trabaho, kung maaari, upang 
bigyang-daan ang anim na talampakang pagitan ng mga 
manggagawa at ng publiko. Magsagawa ng mas maliit na mga 
pagpupulong upang mapanatili ang mga alituntunin sa pisikal na 
pagdistansya at isaalang-alang ang pagpupulong sa labas o sa 
pamamagitan ng mga online na platform o sa telepono. 
• Tiyaking mapanatili ng mga manggagawa ang pisikal na distansya sa 
mga silid-pahingahan, paggamit ng mga hadlang, pagdaragdag ng 
distansya sa pagitan ng mga mesa/upuan upang paghiwa-hiwalayin 
ang mga manggagawa, atbp. Kung maaari, lumikha ng mga lugar 
ng pahingahan sa labas na may mga takip sa init at mga ayos ng 
upuan na nagsisiguro sa pisikal na pagdistansya. Huwag hayaang 
magkumpol-kumpol ang mga manggagawa sa panahon ng 
pahinga at tiyaking hindi sila kumakain o umiinom nang walang takip 
sa mukha sa loob ng anim na talampakan ng bawat isa. 
• Maglagay ng karagdagang mga limitasyon sa bilang ng mga 
manggagawa sa mga kulob na lugar, tulad ng mga supply room at 
counter area, upang matiyak ang hindi bababa sa anim na 
talampakan na distansya upang malimitahan ang pagkakahawa ng 
virus. 
----------------Page (15) Break----------------
 
• Isalit-salit ang mga oras ng pahinga ng manggagawa, alinsunod sa 
mga regulasyon sa sahod at oras, upang mapanatili ang mga protokol 
sa pisikal na pagdistansya.  
Karagdagang Mga Pagsasaalang-
alang para sa Pagtanggap, Pagpasok, 
at Seguridad 
 
• Siguraduhin na ang mga lugar ng paradahan, pasukan, at labasan 
ay namarkahan, sinusubaybayan, at isinaayos upang bigyang-daan 
ang pisikal na pagdistansya at walang pagsisiksikan o 
pagkukumpulan. 
• Ang paggamit ng mga takip sa mukha ay sapilitan sa buong parke sa 
lahat ng mga lugar sa loob at labas, maliban kung kasalukuyang 
kumakain at/o umiinom. Ang mga panauhin na hindi sumusunod ay 
dapat agad na alisin sa pasilidad. Pahintulutan ang mga exemption 
na tinukoy sa Gabay sa Takip sa Mukha ng CDPH. 
• Isaalang-alang ang mga paraan upang mag-iskedyul ng unti-unting 
pagpasok upang mabawasan ang mga linya para sa wanding, bag 
check, at pag-scan ng tiket. Halimbawa, ang virtual na pila, ay 
maaaring magbigay ng de-metrong access sa harap ng isang linya.  
• Protektahan ang mga opisina ng ticketing at will call ng mga hindi 
tinatagusang hadlang, tulad ng Plexiglass. Pagbilinan ang mga 
panauhin kung saan pipila upang mapanatili ang minimum na anim 
na talampakan na pisikal na distansya.  
• Mag-install ng mga divider na Plexiglass sa anumang mga switchback 
line/queue, kabilang ang mga lugar ng pagpila para sa pagpasok, 
seguridad, at pagtanggap, o isara ang mga seksyon ng switchbak 
line/queue upang matiyak ang sapat na pisikal na distansya na hindi 
bababa sa anim na talampakan sa pagitan ng mga bisita. 
• Hikayatin ang mga panauhin na bumili online (bago ang kanilang 
pagbisita) o mula sa mga app sa sandaling nasa loob na sila ng 
parke upang mabawasan ang mga linya at mga transaksyon sa 
pagbabayad sa site. Kung posible, iwasan ang mga papel na tiket na 
nangangailangan hawakan ng mga manggagawa para sa pag-
scan. Isaalang-alang kung maaaring i-check in ng mga panauhin 
ang kanilang mga sarili sa mga self-service kiosk sa labas ng lugar ng 
pag-screen ng kalusugan at seguridad. 
• Pag-isipang mag-alok ng all-inclusive package deal/mga wristband 
na nagsasama ng pagpasok sa parke, paradahan, pagkain at 
----------------Page (16) Break----------------
 
inumin, at mga espesyal na pag-upgrade tulad ng nakareserba na 
upuan at pag-upa ng cabana upang mabawasan ang bilang ng 
mga transaksyong ginagawa sa loob ng parke. 
• Ang mga manggagawa na sumusuri sa mga bag ay dapat na 
magbago ng mga aktibidad upang mabawasan ang direktang 
paghawak sa mga item ng panauhin. Maaaring isama dito ang 
paggamit ng mga stylus o iba pang mga instrumento upang 
maghanap sa mga bag, paghiling sa mga panauhin na buksan ang 
mga bag at ilipat ang mga nilalaman, atbp. Kung saan ang mga 
kalakaran ay maaaring maging sanhi ng direktang pakikipag-ugnay 
sa mga parokyano o sa kanilang mga item, dapat agad na i-sanitize 
ng mga manggagawa ang mga kamay o magsuot ng mga 
disposable na guwantes at magbago sa pagitan ng bawat 
iniinspekyon na panauhin.  
• Upang maiwasang hawakan ang mga personal na item ng mga 
panauhin, dapat isaalang-alang ng mga operator ng parke ang 
pagpapatupad ng patakaran na paggamit ng maliit na malinaw na 
bag at hilingin sa mga panauhin na buksan ang kanilang sariling mga 
bag para sa inspeksyon. Isaalang-alang ang mga kinakailangang 
eksepsyon para sa mga produktong medikal at produkto para sa 
personal na kalinisan. 
• Magpatupad ng mga tool sa seguridad na nagpapahintulot sa mga 
manggagawa na mapanatili ang hindi bababa sa anim na 
talampakan na pisikal na distansya mula sa mga parokyano. 
Maaaring isama dito ang paggamit ng mga walk-through metal 
detector sa halip na mga hand wand metal detector.  
• Ang mga walk-through metal detector ay epektibo sa pagtuklas ng 
mga metal na bagay habang binibigyang-daan ang mga 
manggagawang panseguridad na mapanatili ang distansya. Ang 
mga wand sa kamay ay mas murang alternatibo na nagpapahintulot 
pa rin sa no-contact metal detection, ngunit kinakailangang mas 
malapit ang manggagawang panseguridad kaysa sa anim na 
talampakan mula sa panauhin. Ang sinumang manggagawa na 
nagsasagawa ng pagkapkap ay kailangang magsuot ng mga 
disposable na guwantes na agad na itatapon pagkatapos ng 
pakikipag-ugnayan sa isang panauhin, na sinusundan ng 
paghuhugas ng kamay o hand sanitizer bago maglagay ang bagong 
pares ng guwantes. 
• Mag-install at gumamit ng mga hindi hinahawakang ticket scanner 
kung maaari. Hilingin sa mga panauhin na sila mismo ang mag-scan 
ng kanilang mga tiket sa halip na magpasahan ng mga digital na 
elektronikong aparato o mga papel na tiket ang mga manggagawa 
at parokyano. Kung kailangang tulungan ng mga manggagawa ang 
----------------Page (17) Break----------------
 
mga parokyano at kinakailangan ang paghawak, kailangang 
magsuot ang mga manggagawa ng takip sa mukha at maghugas ng 
kamay at/o gumamit ng hand sanitizer tulad ng inilarawan sa gabay 
na ito. Dapat magsuot ang mga panauhin ng takip sa mukha 
habang nakikipag-ugnayan at hinihikayat na maghugas din ng 
kamay at/o gumamit ng hand sanitizer matapos na makipagpalitan 
din ng kalakal.  
• Suriin ang mga kaayusan ng locker kung saan itinatabi ng mga 
panauhin ang mga personal na pag-aari upang matiyak na ang mga 
espasyong iyon ay maaaring regular na malilinis at madisimpekta at 
may naaangkop na puwang upang pahintulutan ang pisikal na 
pagdistansya. Isaalang-alang ang pagsasara o pag-ikot ng ilang 
mga seksyon upang payagan ang naaangkop na pisikal na 
pagdistansya sa mga abalang oras. Magpaskil ng mga karatula na 
nagpapaalala sa mga panauhin na panatilihin ang mga pisikal na 
distansya na hindi bababa sa anim na talampakan at maghintay na 
umalis ang iba bago lumapit sa locker. Isaalang-alang ang 
paglalagay ng isang manggagawa sa lugar ng locker upang 
limitahan ang bilang ng mga taong nagkakasabay sa espasyo. 
Maglinis at magdisimpekta ng mga locker sa pagitan ng bawat 
paggamit o magbigay ng mga bag upang maipasok ng mga 
panauhin ang kanilang mga personal na item sa mga bag bago 
ilagay ang mga ito sa isang locker.  
• Kapag may emergency, dapat isaalang-alang at planuhin ng mga 
operator ng amusement park ang pisikal na pagdistansya sa mga 
lugar na pinapasukan/nilalabasan at mga lugar ng pagtatanghal ng 
panauhin. 
Karagdagang Mga Pagsasaalang-alang 
para sa Lahat ng Rides at Atraksyon 
 
• Ang takip sa mukha ay sapilitan kapag nakikibahagi sa mga 
atraksyon at mga ride sa buong parke. Pahintulutan ang mga 
exemption na tinukoy sa Gabay sa Takip sa Mukha ng CDPH. 
• Mag-install ng mga divider na Plexiglass o mga switchback 
line/queue, kabilang ang mga pagpila sa mga ride at mga 
atraksyon, o isara ang mga seksyon ng mga switchback line/queue 
upang matiyak ang sapat na pisikal na distansya sa pagitan ng mga 
bisita. 
• Ang lahat ng pagpila ay kailangang gawin sa labas lamang. Hindi 
pinapayagan ang pagpila sa loob para sa anumang atraksyon o 
ride. Para sa mga panloob na atraksyon at ride, gumawa ng 
----------------Page (18) Break----------------
 
panlabas na sistema ng pagpila bago pumasok sa panloob na 
operasyon ng atraksyon. Mag-install ng hindi tinatagusang mga 
hadlang sa pagitan ng mga switchback queueing area o isara ang 
mga seksyon ng switchback line/queue upang matiyak ang sapat na 
pisikal na distansya sa pagitan ng mga bisita.  
• Isaalang-alang ang mga alternatibong pamamaraan ng pagpila 
kung saan posible upang pamahalaan ang kapasidad at mapadali 
ang pisikal na pagdistansya. Kailangang magsuot ang mga panauhin 
ng takip sa mukha at hindi kukulangin sa anim na talampakan ang 
layo sa isa’t isa habang pumipila. Isaalang-alang ang paggamit ng 
virtual na sistema ng pagpila kung saan praktikal (hal. maaaring 
gumawa ang mga panauhin ng mga online na pagpapareserba 
para sa mga partikular na atraksyon sa pamamagitan ng isang app o 
habang nasa proseso ng pagbili ng tiket). Maglaan ng tauhan na 
susubaybay sa pagsunod ng mga panauhin sa pagdistansya at mga 
takip sa mukha habang nasa pila. 
• Suriin ang bilis at iba pang mga dynamics ng bawat atraksyon upang 
matiyak na ang mga iba’t ibang uri ng takip sa mukha (hal. 
karaniwang mga surgical mask na may mga pansabit sa tainga, mga 
takip sa mukha na may strap na nakapalibot sa ulo, bendahe o iba 
pang tela na nakapalibot sa ulo) ay maaaring ligtas na isuot at 
nakapirme sa mga ride. Ang mga takip sa mukha ay hindi dapat 
magpakita ng panganib ng maluwag na artikulo o makagambala sa 
ligtas na pagpapatakbo sa atraksyon kapag ginamit ng alinman sa 
mga sumasakay o mga operator ng ride. Kung kinakailangan, 
kumunsulta sa tagagawa/supplier ng ride upang ipasya kung aling 
mga uri ng takip sa mukha ang angkop para sa mga partikular na 
ride.  
• Ihinto ang paggamit ng ride o atraksyon kung saan ang paggamit ng 
mga takip sa mukha ay nagdudulot ng isyu sa kaligtasan o mataas na 
insidente ng pagkawala ng takip ng mukha sa panahon ng 
operasyon. 
• Kailangang may available na mga takip sa mukha sa mga bisita na 
nawalan ng kanilang takip sa mukha habang sumasakay o nasa 
atraksyon.   
• Ang protokol sa paglilinis at pagdidisimpekta ay mahalaga para sa 
mga madalas na hinahawakang ibabaw sa mga ride at atraksyon. 
Regular na linisin at disimpektahin ang lahat ng mga ibabaw na 
madalas na hinahawakan ng mga panauhin o manggagawa, 
kabilang ang mga hawakan ng kamay, patungan ng braso, mga 
restraint, lap bar, grips, seatbelts, harness sa balikat, atbp. Gumawa 
ng dalas at diskarte sa proseso ng paglilinis at pagdidisimpekta 
alinsunod sa mga tagubilin sa produktong panlinis at mga direksyon 
----------------Page (19) Break----------------
 
ng tagagawa ng ride at batay sa uri ng ibabaw na nililinis. 
Siguraduhin na ang mga oras ng pagpatay ng virus at ang mga oras 
ng pagpapatuyo ay isinasaalang-alang bago buksan ang atraksyon 
o pagpapasakay ng mga panauhin para sa susunod na ikot. 
Siguraduhin na ang ride ay ligtas at sundin ang naaangkop na mga 
pamamaraan sa pagkontrol ng mapanganib na enerhiya (kasama 
ang pangkaligtasan na "lock out, tag out" kung kinakailangan) upang 
ligtas na ma-access ng mga manggagawa ang mga lugar na 
kailangan nilang linisin.  
• Madalas na linisin at disimpektahin ang lahat ng control at dispatch 
panel, mga pindutan/switch, o iba pang mga ibabaw na 
hinahawakan ng operator na ginagamit upang makontrol ang ride sa 
minimum sa pagitan ng bawat pagrerelyebo ng manggagawa, at 
bigyan ang mga manggagawa na nagpapatakbo ng rides ng hand 
sanitizer at oras para sa paghuhugas ng kamay.   
• Sundin ang mga alituntunin ng tagagawa/standard operating 
protocols upang matiyak na naka-lock ang mga restraint, nakakabit 
ang mga seatbelt, at maayos na na-secure ang mga rider.  
• Kung kailangang gamitin ng mga manggagawa ang kanilang mga 
kamay upang matiyak na naka-lock ang gate at ligtas ang ride, 
kailangang maghugas ng kamay ang mga naturang manggagawa 
bago lumipat sa ibang gawain. 
• Magsagawa ng mga pagsusuri sa taas ayon sa mga umiiral na mga 
protokol upang matiyak na tumpak ang mga ito. Isaalang-alang ang 
pagpapahusay sa mga pagsusuri ng taas upang gawing touch-free 
at madaling pamahalaan ang mga ito at makikita sa layo na ilang 
talampakan (hal. madaling makitang mga marker ng taas, nakataas 
na bar para tumayo ang panauhin sa ilalim.) 
• Ayusin ang mga pattern sa paglo-load ng upuan, kung 
kinakailangan, upang sumunod sa mga kinakailangan sa pisikal na 
pagdistansya. Kasama sa mga halimbawa ang pag-upo sa kada 
dalawang ride vehicle o vehicle row, na nakadaragdag sa limitasyon 
sa kapasidad ng ride upang bigyang-daan ang puwang sa pagitan 
ng mga pangkat ng sambahayan, atbp.  
TANDAAN: Kapag inaayos ang mga pattern sa paglo-load ng upuan, 
dapat tiyakin ng operator ng ride na sumusunod ang pagkakakalat 
ng load na parokyano sa mga pamantayan ng tagagawa sa 
load/balanse.   
• Isakay ang mga miyembro ng sambahayan sa parehong sasakyan 
kung posible. Ang mga pasahero mula sa iba`t ibang sambahayan 
ay dapat na hindi bababa sa anim na talampakan ang layo. Ang 
----------------Page (20) Break----------------
 
mga kasapi ng sambahayan ay hindi kailangang maupo nang anim 
na talampakan ang layo. 
• Isaalang-alang ang pag-aalis ng mga linya ng solong-rider dahil 
kadalasang idinisenyo ang mga ito upang makatulong na punan ang 
bawat bukas na bakanteng upuan, na malamang na hindi naaayon 
sa pisikal na pagdistansya.  
• Maingat na suriin ang mga atraksyon na nangangailangan ng 
nakakaubos-ng-oras na personal na paglalagay ng harness tulad ng 
mga ropes courses, pag-akyat sa dingding, at steel-cable swing rides 
dahil sa kahirapan sa pamamahala ng pisikal na pagdistansya 
habang nasa proseso ng paglalagay ng harness. Ang nadagdagan 
na paglilinis at pagdidisimpekta ng mga harness at iba pang 
kagamitan sa pagitan ng bawat paggamit ay maaari ring maging 
mahirap.  
• Bilang pangkalahatang patakaran, dapat iwasan ng mga 
manggagawa ang pisikal na pagtulong/pag-angat sa mga 
panauhin. Kung nangangailangan ng tulong ang isang panauhin, 
hingin sa ibang miyembro ng sambahayan na tulungan siya. 
(Maaaring kailanganin pa rin ng mga manggagawa na pisikal na 
tulungan/iangat ang mga panauhin kung sakaling kailangang 
lumikas sa ride.) 
• Ang mga manggagawa na nagsasagawa ng mga aktibidad sa 
pagmementena at pag-iinspeksyon ay dapat na bigyan at gumamit 
ng hindi tinatagusang guwantes at mga takip sa mukha. Matapos 
makumpleto ang mga aktibidad sa pag-inspeksyon o 
pagmementena, ang ride ay dapat na linisin at idisimpektang mabuti 
bago payagang sumakay ang parokyano. 
 
Karagdagang Mga Pagsasaalang-alang 
para sa Pagkain at Concession 
 
• Dapat limitahan ng mga operator ang kapasidad sa lahat ng mga 
nasa loob na establisimiyento ng pagkain at pag-inom sa 25% na 
kapasidad. 
• Pinapayagan ang mga bisita sa parke na kumain at uminom lamang 
sa itinalagang mga kainan. Ang mga concession stand ay dapat na 
may kasamang karagdagang itinalaga at may-lilim na mga lugar na 
kainan. Subaybayan at ayusin upang matiyak na may magagamit na 
mga lugar na kainan na may sapat na distansya. 
• Dapat dagdagan ng mga itinalaga at panloob na lugar na kainan 
ang sirkulasyon ng sariwang hangin sa pamamagitan ng pagbubukas 
----------------Page (21) Break----------------
 
ng mga bintana o pintuan, kung posible, at alinsunod sa mga 
protokol sa seguridad at kaligtasan. 
• Ipuwesto mga mesa sa loob malapit sa mga bintana at pintuan 
upang ma-maximize ang palitan ng hangin at bentilasyon ngunit 
iwasang dumaloy ang hangin mula sa isang partido na nakaupo 
nang direktang nakaharap sa isa pang partido. 
• I-maximize ang distansya sa pagitan ng itinalaga, panloob na mga 
hapag kainan na lampas sa kinakailangang anim na talampakan, 
kung saan posible, upang mabawasan ang mga panganib mula sa 
mga customer na kumakain sa loob nang walang mga takip sa 
mukha. Isaalang-alang ang paggamit ng mga hindi tinatagusang 
hadlang sa pagitan ng mga mesa upang maprotektahan ang mga 
customer mula sa bawat isa at mga manggagawa. Para sa 
itinalagang mga lugar na kainan sa labas, panatilihin ang mga 
pamantayan sa pisikal na pagdistansya na hindi bababa sa anim na 
talampakan at tulad ng nakabalangkas sa gabay na ito. 
• Ang lahat ng mga manggagawa sa mga lugar ng kainan at mga 
concession stand ay dapat madalas na maghugas ng kamay at 
sundin ang lahat ng kinakailangang mga protokol para sa paghawak 
at paghahanda ng pagkain. Lahat ng mga tauhan ay dapat na 
mabigyan at magsuot ng guwantes.  
• Madalas na linisin at disimpektahin ang mga host stand at mga lugar 
ng serbisyo.  
• Bigyan ang mga mobile vendor ng guwantes at personal na hand 
sanitizer. Tiyaking ang mga ibinebentang pagkain at inumin ay 
nakabalot sa mga selyadong lalagyan. Ipatupad ang mga paraan ng 
pagbabayad na nakakabawas sa pagpapasahan ng mga card o 
cash (gumamit ng eksaktong cash, huwag gumamit ng mga system 
ng pagbabayad na nangangailangan ng lagda, atbp.) 
• Maglagay lamang ng nauna nang nakabalot na pagkain sa mga self-
service counter. Magdagdag ng mga karatula na nagpapaalala sa 
mga panauhin na hawakan lamang kung ano ang balak nilang bilhin. 
Para sa karagdagang kaligtasan at upang mabawasan ang 
pakikipag-ugnay, isaalang-alang ang pag-alis ng mga nauna nang 
nakabalot na item at gawin itong available lamang mula sa isang 
manggagawa.  
• Kung ang mga beeper o pager ay ginagamit upang pamahalaan 
ang mga oras ng paghihintay, disimpektahin ang mga ito sa pagitan 
ng bawat paggamit. Padalhan ng mensahe ang mga panauhin sa 
kanilang mga telepono sa halip na gumamit ng mga beeper o pager, 
kung posible. 
----------------Page (22) Break----------------
 
• Palitan ang mga magagamit muli na menu ng pang-isang gamit at 
naitatapong nakasulat sa papel na menu o mga karatula ng menu.  
• Ibalot ang mga silverware o plasticware ng paisa-isa sa loob ng napkin 
para hindi kinukuha ng mga tao ang mga ito mula sa isang grupo ng 
mga kagamitan sa isang basket, tasa, o kahon. 
• Bawasan ang upuan upang suportahan ang pisikal na pagdistansya 
sa mga lugar na inuupuan.  
• Hikayatin ang mga panauhin na mag-order/magbayad ng pagkain at 
inumin sa pamamagitan ng mga mobile device, hangga't maaari, at 
gawing available ang mga item para sa counter pick-up. Gumamit ng 
mga makikitang pananda upang matiyak na mapanatili ng mga 
panauhin ang pisikal na distansya nang hindi bababa sa anim na 
talampakan habang naghihintay sa pila. Mag-install ng mga hindi 
tinatagusang hadlang sa mga quick service restaurant, cart, kiosk at 
counter ng concession stand, kung maaari. 
 
Karagdagang Mga Pagsasaalang-alang 
para sa Mga Palabas, Interactive na Exhibit, 
at Kaganapan 
 
• Limitahan ang mga palabas bawat araw upang may sapat na oras 
para magpatupad ng mga protokol sa paglilinis at pagdidisimpekta. 
• Disimpektahin ang mga mikropono at stand, podium, at iba pang 
kagamitan sa pagitan ng bawat palabas. Kumonsulta sa mga 
tagagawa ng kagamitan upang matukoy ang naaangkop na mga 
hakbang sa pagdi-disinfect, lalo na sa malalambot at buhaghag na 
ibabaw tulad ng foam earmuffs.  
• Hanggang sa naaayon ito sa mga tungkulin ng pasilidad sa mga 
indibidwal na may mga kapansanan, itigil ang paggamit ng mga 
kagamitang ipinahihiram sa mga panauhin maliban kung 
madidisimpekta ito nang mabuti pagkatapos ng bawat paggamit. 
• Magpatupad ng sistema ng pagpapareserba upang matiyak na 
mapanatili ng venue ang kinakailangang mga limitasyon sa 
kapasidad at masubaybayan ang bilang ng mga dumadalo sa 
venue, teatro, o lugar ng palabas para matiyak na mapapanatili ang 
pisikal na pagdistansya. Magtalaga ng mga oras ng pagdating bilang 
bahagi ng pagpapareserba, kung maaari, upang ang mga panauhin 
ay darating at papasok sa teatro sa paunti-unting grupo. Kung saan 
may pila, siguraduhin na magkakalayo ang mga panauhin nang hindi 
bababa sa anim na talampakan. 
----------------Page (23) Break----------------
 
• Magtakda ng may-direksyong pagpasok at paglabas sa mga lugar ng 
palabas kung posible. Dapat na mag-install ang mga operator ng 
mga divider na Plexiglass sa lahat ng switchback line. 
• Payagan ang karagdagang oras para makapasok ang mga 
panauhin sa mga venue, teatro, at forum upang mapadali ang 
bagong ayos ng pag-upo.  
• Muling ayusin ang magkakalapit na upuan o kung hindi man ay alisin 
ang mga upuan upang matiyak ang pisikal na pagdistansya nang 
hindi bababa sa anim na talampakan sa pagitan ng mga panauhin. 
Maaaring mangailangan ito ng pag-upo sa bawat isa pang hilera o 
pagharang o pag-alis ng mga upuan sa istilo ng "checkerboard" 
(gamitin ang bawat hilera ngunit siguraduhin na walang sinuman ang 
direktang nasa likod ng iba pang mga patron) upang ang mga 
distansya ay mapapanatili sa lahat ng mga direksyon. Ang mga 
miyembro ng parehong sambahayan ay maaaring makaupo nang 
magkakasama ngunit dapat mapanatili ang hindi bababa sa anim na 
talampakan mula sa ibang mga sambahayan.  
• Maglaan ng mga tauhan na tutulong sa tao na mapanatili ang 
distansya sa panahon ng mga aktibidad. Maaari itong kabilangan ng 
paghahatid patungo sa mga upuan bago ang pagsisimula ng isang 
palabas at pagpapaalis sa mga panauhin sa maayos na paraan 
upang mabawasan ang pagsasalubong ng mga tao. Pamahalaan 
ang paglabas sa pamamagitan ng pag-anyaya sa mga panauhin na 
pinakamalapit sa labasan na maunang lumabas.  
• Suriin ang mga pamamaraan para sa malapitang pakikipag-ugnayan 
sa mga costume character o hayop batay sa mga kinakailangang 
pisikal na pagdistansya at pagsunod sa Gabay sa Takip sa Mukha ng 
CDPH. Isaalang-alang ang pagkansela ng mga pagkikita-at-
pagbabatian pagkatapos ng palabas. Baguhin ang mga oportunidad 
sa pagpapakuha ng larawan at mga hanay upang mapanatili ang 
isang minimum na anim na talampakan na distansya sa pagitan ng 
mga manggagawa at panauhin.  
• Para sa mga walk-through na exhibit (museo, aquarium, atbp.): 
o Subaybayan ang kapasidad sa pasukan at venue upang matiyak 
na mapapanatili ng mga panauhin ang pisikal na pagdistansya 
sa loob ng espasyo. 
o Isaalang-alang ang paglilimita sa dami ng oras na maaaring 
manatili ang mga panauhin sa exhibit upang makapasok ang 
ibang mga panauhin. 
o Isaalang-alang ang pagpapatupad ng isang one-way na daloy 
ng tao sa exhibit kapag praktikal. 
----------------Page (24) Break----------------
 
o Madalas na linisin at disimpektahin ang mga madalas na 
hinahawakang ibabaw at mga viewing window. 
o Isaalang-alang ang pagbibigay ng hand sanitizer at/o mga 
istasyon para sa paghuhugas ng kamay sa buong exhibit. 
Karagdagang Mga Pagsasaalang-alang para 
sa Mga Protokol sa Uniporme, Costume, at 
Wardrobe 
 
• Sundin ang gabay para sa mga hair salon at barbershop na nasa 
website ng Gabay ng industriya upang Bawasan ang Panganib. 
• Tiyaking ang kagawaran lamang ng costume at wardrobe, kung 
naaangkop, ang hahawak ng damit at iba pang mga item 
hanggang sa ang isang costume ay maisukat at maitalaga sa isang 
manggagawa. Gumawa ng isang proseso upang matiyak na ang 
costume ng bawat indibidwal na manggagawa ay itinatago nang 
hiwalay mula sa mga costume at suplay ng iba. Itago ang costume 
at wardrobe ng bawat manggagawa sa magkahiwalay, may label 
na mga plastic bag.  
• Ang mga manggagawa na humahawak ng maruming linen o 
labada ay dapat na magsuot ng mga disposable na guwantes na 
itatapon pagkatapos ng bawat paggamit at dapat maghugas ng 
kamay kaagad pagkatapos na alisin ang guwantes. Huwag 
pagpagin ang maruming labada. Mababawasan nito ang 
posibilidad ng pagkalat ng virus sa hangin. 
• Labhan ang mga gamit ayon sa naaangkop alinsunod sa mga 
tagubilin ng tagagawa. Kung maaari, labhan ang mga gamit ng 
pinakamainit na setting ng tubig na angkop para sa mga gamit at 
patuyuing mabuti ang mga gamit. 
• Linisin at disimpektahin ang mga basket ng damit ayon sa gabay sa 
itaas para sa mga ibabaw. Kung maaari, isaalang-alang ang 
paglalagay ng bag liner na disposable o maaaring labhan. 
• Lahat ng manggagawa sa buhok at makeup ay dapat na bigyan ng 
takip sa mukha at mga naaangkop na kagamitang pamprotekta, 
kabilang ang mga face shield, goggles ng mata, at mga disposable 
na guwantes kung saan kinakailangan.  
• Dapat magsuot ang mga manggagawa na tumatanggap ng mga 
serbisyo sa buhok o pagpapapaganda ng mga takip sa mukha 
anumang oras na hindi ito nakagagambala sa serbisyo, maliban 
kung exempted ayon sa Gabay sa Takip sa Mukha ng CDPH. 
----------------Page (25) Break----------------
 
Hinihikayat ang mga takip sa mukha na may mga pansabit sa 
tainga, kung posible, upang mabawasan ang pagkagambala ng 
mga serbisyo sa buhok. 
• Ang mga workstation ay dapat na regular at madalas na nililinis, 
kabilang sa pagitan ng bawat paggamit. Linisin at disimpektahin 
nang mabuti ang mga counter station, mga de-gulong na cart, mga 
drawer, mga salaming hinahawakan, mga produkto sa 
pangangalaga sa buhok at iba pang produkto, at mga lalagyan at 
magbigay ng bagong smock o kapa para sa bawat indibidwal.  
• Linising mabuti ang mga extension ng buhok o wig ayon sa mga 
tagubilin ng tagagawa pagkatapos ng bawat paggamit. 
• Bumili ng mga tool at supply para sa paglalagay ng makeup para sa 
bawat manggagawa at gamitin lamang ang mga ito sa indibidwal 
na iyon. Itago ang mga supply na ito sa mga indibidwal na bag. 
• Paghaluin ang foundation, pulbos, lipstick, at iba pang mga makeup 
item sa isang disposable palette para sa bawat indibidwal. Gumamit 
ng mga disposable, pang-isang gamit na applicator para sa bawat 
tao (hal. mga mascara wand, lip brushes, eyeliner sticks, cotton 
swabs, powder puffs, atbp.).  
 
 
 
 
 
 
 
 
 
 
 
 
 
 
 
 
 
 
1Dapat magsaalang-alang ng mga karagdagang kinakailangan para sa mga taong 
madaling magkasakit. Dapat sumunod ang mga amusement park sa lahat ng pamantayan 
ng Cal/OSHA at dapat handa silang sumunod sa gabay na ito pati na rin sa gabay mula sa 
Centers for Disease Control and Prevention (CDC) at California Department of Public Health 
(CDPH). Bukod pa rito, dapat handa ang mga employer sa pagbabago sa kanilang 
pagpapatakbo habang nagbabago ang mga patnubay na iyon. 
 
----------------Page (26) Break----------------
