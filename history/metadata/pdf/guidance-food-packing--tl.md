---
PDFFormatVersion: 1.6
IsAcroFormPresent: false
IsXFAPresent: false
Title: Food Packing and Processing
Author: Kaina Pereira
Producer: AbleDocs Inc.
CreationDate: D:20200717195143-04'00'
ModDate: D:20200805220518-07'00'
date_created: Fri Jul 17 2020 19:51:00 GMT-0700
date_modified: Fri Jul 17 2020 19:51:00 GMT-0700
---
1 
GABAY NG 
INDUSTRIYA 
PARA SA 
COVID-19: 
Pag-pack at 
Pagproseso ng 
Pagkain 
Hulyo 29, 2020 
covid19.ca.gov 
----------------Page (0) Break----------------
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado 
at Direktor ng Departamento ng Pampublikong Kalusugan ng California ng utos na 
nag-aatas sa karamihan sa mga taga-California na manatili sa bahay upang pigilan 
ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (walang 
sintomas ang ilang tao) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong gulang 
o pataas at ang may dati nang malulubhang medikal na kondisyon, tulad ng sakit sa 
puso o sakit sa baga o diabetes, ay may mas malaking pagkakataong ma-ospital at 
magkaroon ng malulubhang komplikasyon. Pinakamalaki ang posibilidad ng paghawa 
kapag ang mga tao ay may malapitang pakikipag-ugnayan o nasa lugar na hindi 
maayos ang bentilasyon na may kasamang nahawaan na tao, kahit na walang 
anumang sintomas o hindi pa nagkakaroon ng mga sintomas ang taong iyon. 
Sa ngayon, walang tumpak na impormasyon tungkol sa bilang at mga rate ng COVID-
19 ayon sa industriya o mga grupo ng trabaho, kabilang ang mga napakahalagang 
manggagawa sa imprastraktura. Nagkaroon ng maraming paglaganap sa iba't ibang 
lugar ng trabaho, na nagpapahiwatig na nasa panganib na makakuha o 
makapagpasa ng COVID-19 ang mga manggagawa. Kasama sa mga halimbawa ng 
mga lugar ng trabaho na ito ang mga ospital, pasilidad ng pangmatagalang 
pangangalaga, kulungan, produksyon ng pagkain, warehouse, planta sa pagproseso 
ng karne, at grocery store. 
Habang nagbabago ang mga utos na manatili sa bahay, napakahalagang gawin 
ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible, 
✓ paggamit ng mga takip sa mukha ng mga manggagawa (kung saan 
hindi kinakailangan ang proteksyon sa paghinga) at mga 
customer/kliyente, 
✓ madalas na paghuhugas ng kamay at regular na paglilinis at pagdidis-impekta, 
✓ pagsasanay ng mga manggagawa sa mga nabanggit at iba pang bahagi 
ng plano sa pag-iwas sa COVID-19. 
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan sa 
mga awtoridad sa kalusugan ng publiko upang mahinto ang pagkalat ng virus. 
  
----------------Page (1) Break----------------
LAYUNIN 
Nagbibigay ang dokumentong ito ng patnubay para sa mga pasilidad na 
nagpoproseso o nagpa-pack ng karne, dairy, o produce upang suportahan ang isang 
ligtas at malinis na kapaligiran para sa mga manggagawa. Ang gabay ay hindi inilaan 
upang bawiin o tanggalin ang anumang mga karapatan ng manggagawa, alinman sa 
batas, regulasyon o sama-samang kasunduan, at hindi kumpleto, dahil hindi kasama rito 
ang mga atas sa kalusugan ng county, ni hindi rin ito kapalit para sa anumang umiiral na 
mga kinakailangan sa regulasyon na may kaugnayan sa kaligtasan at kalusugan tulad 
ng mga yaong sa Cal/OSHA. 1Manatiling impormado sa mga pagbabago sa gabay sa 
pampublikong kalusugan at mga pang-estado/lokal na atas, habang nagpapatuloy 
ang sitwasyon ng COVID-19. Ang Cal/OSHA ay may mas kumprehensibong patnubay sa 
Cal/OSHA na Mga Pansamantalang Pangkalahatang Alituntunin sa kanilang webpage 
na Pagprotekta sa Mga Manggagawa mula sa COVID-19. May mga partikular na 
alituntunin ng CDC at pederal na OSHA para sa Pagproseso ng Karne at Poultry. 
Kinakailangang Paggamit ng mga Takip sa Mukha 
Noong Hunyo 18, naglabas ang CDPH ng Gabay sa Paggamit ng mga Takip sa Mukha, 
na pangkalahatang iniaatas ang paggamit ng mga takip sa mukha para sa mga 
miyembro ng publiko at manggagawa sa lahat ng lugar ng publiko at trabaho kung 
saan may mataas na panganib ng pagkakalantad.  
Dapat magsuot ng mga takip sa mukha ang mga nasa California kapag nagtatrabaho 
sila, sa lugar ng trabaho man o sa labas ng site, kapag: 
•Personal na nakikipag-ugnayan sa sinumang miyembro ng publiko;
•Nagtatrabaho sa anumang espasyong binisita ng mga miyembro ng publiko,
mayroon mang sinumang mula sa publiko na naroroon sa oras na iyon o wala;
•Nagtatrabaho sa anumang espasyo kung saan naghahanda o nagbabalot ng
pagkain para ibenta o ipamahagi sa iba;
•Nagtatrabaho o naglalakad sa mga common area, tulad ng mga pasilyo,
hagdanan, elevator, at paradahan;
•Nasa anumang silid o kulob na lugar kung saan mayroong iba pang tao
(maliban sa mga miyembro ng sariling sambahayan o tirahan) kapag hindi
maaaring pisikal na makalayo;
•Nagmamaneho o nagpapatakbo ng anumang pampublikong transportasyon o
paratransit na sasakyan, taxi, o sasakyan para sa pribadong serbisyo ng kotse o
ride-sharing kapag may mga pasahero. Kapag walang pasahero, mariing
inirerekomenda ang mga takip sa mukha.
Makikita sa gabay ang kumpletong mga detalye, kasama ang lahat ng kinakailangan 
at pagbubukod sa mga patakarang ito. Mariing hinihikayat ang mga takip sa mukha 
----------------Page (2) Break----------------
sa iba pang pagkakataon, at maaaring magpatupad ang mga employer ng mga 
karagdagang kinakailangan sa takip sa mukha sa pagtupad ng kanilang obligasyong 
magbigay ng ligtas at malusog na lugar ng trabaho. Nararapat na mabigyan ng mga 
employer ang mga manggagawa ng mga takip sa mukha o ibalik sa mga 
manggagawa ang gastos para sa makatuwirang bayad sa pagkuha ng mga ito.
Ang mga employer ay dapat bumuo ng patakaran sa akomodasyon para sa 
sinumang manggagawa na nakakatugon sa isa sa mga pagbubukod sa pagsusuot ng 
takip sa mukha. Kung ang isang manggagawa na dapat ay kinakailangang magsuot 
ng takip sa mukha dahil sa madalas na pakikipag-ugnayan sa iba ay hindi maaaring 
magsuot ng takip sa mukha dahil sa kondisyong medikal, dapat siyang bigyan ng hindi 
mahirap gamiting kahalili, tulad ng face shield na may drape na nakalaylay sa ilalim, 
kung posible, at kung maaari itong gawin sa kabila ng kondisyong medikal. 
Dapat alam ng mga negosyong bukas sa publiko ang mga pagbubukod sa pagsusuot 
ng mga takip sa mukha na nasa Gabay sa Takip sa Mukha ng CDPH at hindi sila 
maaaring magbukod ng sinumang miyembro ng publiko para sa hindi pagsusuot ng 
takip sa mukha kung sumusunod siya sa gabay. Kakailanganin bumuo ang mga 
negosyo ng mga patakaran para sa pangangasiwa ng mga pagbubukod na ito sa 
pagitan ng mga customer, kliyente, bisita, at manggagawa.
----------------Page (3) Break----------------
                                                                        
 
Planong Partikular sa Lugar ng Trabaho 
• Magtatag ng plano sa pag-iwas sa COVID-19 na nakasulat at partikular 
sa lugar ng trabaho sa bawat lokasyon, magsagawa ng 
komprehensibong pagtatasa ng panganib sa lahat ng lugar ng trabaho 
at gawain sa trabaho, at magtalaga ng tao sa bawat establisamiyento 
upang maipatupad ang plano. 
• Isama ang Gabay sa Takip sa Mukha ng CDPH sa Planong Partikular 
sa Lugar ng Trabaho at maglagay ng patakaran para sa 
pangangasiwa ng mga pagbubukod. 
• Alamin ang impormasyon sa pakikipag-ugnayan para sa lokal na 
kagawaran ng kalusugan kung saan matatagpuan ang 
pagpapatakbo para sa pagbibigay ng impormasyon tungkol sa mga 
paglaganap ng COVID-19 sa mga manggagawa o customer. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa 
mga manggagawa at kanilang mga kinatawan. 
• Regular na suriin ang establisamiyento para sa pagsunod sa plano at 
idokumento at iwasto ang mga matutukoy na pagkukulang. 
• Siyasatin ang anumang kaso ng COVID-19 at alamin kung may 
anumang salik na may kaugnayan sa trabaho na maaaring 
nakatulong sa pagkakaroon ng sakit. I-update ang plano kung 
kinakailangan upang makaiwas sa higit pang kaso. 
• Ipatupad ang mga kinakailangang proseso at protokol kapag 
may paglaganap sa isang lugar ng trabaho, alinsunod sa Mga 
patnubay ng CDPH. 
• Tukuyin ang mga malapitan na pakikipag-ugnayan (nasa loob 
ng anim na talampakan sa loob ng 15 minuto o mas matagal pa) 
ng isang nahawaang manggagawa at gumawa ng mga 
hakbang upang ibukod ang (mga) manggagawang nagpositibo 
sa COVID-19 at mga malapitan na nakaugnayan. 
• Sumunod sa mga patnubay sa ibaba. Kapag hindi ito nagawa, 
maaaring may mga magkasakit sa lugar ng trabaho na maaaring 
maging sanhi ng pansamantalang pagsasara o pagiging limitado ng 
pagpapatakbo. 
 
 
 
----------------Page (4) Break----------------
                                                                        
Mga Paksa para sa Pagsasanay sa Manggagawa 
• Impormasyon tungkol sa COVID-19, kung paano pigilan ang pagkalat 
nito,  at  kung  aling  mga  dati  nang  kondisyon  sa  kalusugan  ang 
posibleng  dahilan  upang  mas  madaling  mahawa  ng  virus  ang  mga 
indibidwal. 
• Pag-screen  sa  sarili  sa  bahay,  kasama  ang  pagsusuri  ng  temperatura 
at/o sintomas gamit ang Mga patnubay ng CDC. 
• Ang kahalagahan ng hindi pagpasok sa trabaho: 
o Kung may mga sintomas ng COVID-19 ang isang manggagawa 
gaya ng inilarawan ng CDC, tulad ng lagnat o panginginig, pag-
ubo, pagiging hirap sa paghinga, pagkapagod, pananakit ng 
kalamnan o katawan, pananakit ng ulo, bagong pagkawala ng 
panlasa o pang-amoy, namamagang lalamunan, baradong ilong o 
tumutulong sipon, pagduruwal, pagsusuka, o pagtatae, O 
o Kung na-diagnose na may COVID-19 ang isang manggagawa at 
hindi pa siya pinapalabas sa isolation, O  
o Kung, sa loob ng nakalipas na 14 na araw, nakisalamuha ang isang 
manggagawa sa isang taong na-diagnose na may COVID-19 at 
itinuturing siyang potensyal na makakahawa (ibig sabihin, nasa 
isolation pa rin). 
• Bumalik sa trabaho pagkatapos makatanggap ang manggagawa 
ng diagnosis na may COVID-19 kung 10 araw na ang lumipas mula 
noong unang lumabas ang mga sintomas, maayos na ang kanilang 
mga sintomas, at hindi nilagnat ang manggagawa sa loob ng 
nakalipas na 72 oras (nang hindi gumagamit ng mga gamot para sa 
lagnat).  Makakabalik lang sa trabaho ang isang manggagawang 
na-diagnose na may COVID-19 na walang sintomas kung 10 araw na 
ang lumipas mula noong petsa ng unang nagpositibong pagsusuri sa 
COVID-19.  
• Humingi ng medikal na atensyon kung lumubha ang kanyang mga 
sintomas, kasama na ang tuluy-tuloy na pananakit o presyon sa 
dibdib, pagkalito, o pagiging asul ng labi o mukha. May mga update 
at karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 
segundo (o paggamit ng hand sanitizer na may hindi bababa sa 60% 
ethanol (mas mainam) o 70% isopropanol (kung hindi magagamit ng 
mga batang walang patnubay ang produkto) kapag hindi 
makakapaghugas ng kamay ang mga manggagawa, alinsunod sa 
Mga patnubay ng CDC). 
----------------Page (5) Break----------------
 
• Ang kahalagahan ng pisikal na pagdistansiya, sa oras ng trabaho at 
sa  labas  ng  oras  ng  trabaho  (tingnan  ang  seksyon  ng  Pisikal  na 
Pagdistansiya sa ibaba). 
• Wastong paggamit ng mga takip sa mukha, kabilang ang: 
o Hindi pinoprotektahan ng mga takip sa mukha ang may suot 
at hindi personal protective equipment (PPE) ang mga ito. 
o Makakatulong ang mga takip sa mukha na protektahan ang mga 
taong malapit sa may suot, ngunit hindi pinapalitan nito ang 
pangangailangan para sa pisikal na pagdistansiya at madalas na 
paghuhugas ng kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng 
mga takip sa mukha. 
o Iwasang humawak sa mga mata, ilong, at bibig. 
o Hindi dapat ipahiram sa iba ang mga takip sa mukha at dapat labhan o 
itapon ang mga ito pagkatapos ng bawat shift. 
• Impormasyong nasa Patnubay ng CDPH para sa Paggamit ng mga 
Takip sa Mukha, na ipinag-uutos ang mga sitwasyon kung saan dapat 
magsuot ng mga takip sa mukha at ang mga pagbubukod, pati na rin 
ang anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip sa 
mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Tiyaking maayos na sinanay sa mga patakaran sa pag-iwas sa COVID-
19 at may kinakailangang supply at PPE ang sinumang hiwalay na 
kontratista at pansamantala o nakakontratang manggagawa sa 
pasilidad. Maagang pag-usapan ang mga responsibilidad na ito 
kasama ng mga organisasyong nagbibigay ng mga pansamantala at/o 
nakakontratang manggagawa. 
• Impormasyon tungkol sa mga benepisyo sa bayad na pagliban sa 
trabaho na maaaring kwalipikadong matanggap ng manggagawa 
para gawing mas magaan sa bulsa ang pananatili sa bahay. Tingnan 
ang karagdagang impormasyon tungkol sa mga programa ng 
pamahalaan na sumusuporta sa pagliban kapag may sakit at 
kabayaran ng manggagawa para sa COVID-19, kasama na ang mga 
karapatan ng mga manggagawa na lumiban kapag may sakit sa ilalim 
ng Batas sa Tugon sa Coronavirus ng  Pamilya Muna at mga karapatan 
ng mga manggagawa sa mga benepisyo ng kabayaran ng mga 
----------------Page (6) Break----------------
manggagawa at pagpapalagay ng kaugnayan sa trabaho ng COVID-
19 alinsunod sa  Ehekutibong Kautusan ng Gobernador N-62-20 habang 
may bisa ang Order na iyon. 
Mga Indibidwal na Hakbang sa Pagkontrol 
at Pag-screen 
•Magsagawa ng mga pagsusuri para sa temperatura at/o sintomas para
sa lahat ng manggagawa sa pagsisimula ng kanilang shift at sa
sinumang tauhang pumapasok sa pasilidad. Tiyaking iniiwasan ng
screener ng temperatura/sintomas ang malapit na pakikisalamuha sa
mga manggagawa hangga't maaari.
•Kung nangangailangan ng screening sa sarili sa bahay, na isang
naaangkop na alternatibo sa pagbibigay nito sa establisamiyento,
tiyaking nagsagawa ng screening bago umalis sa bahay ang
manggagawa para sa kanilang shift at sumusunod ito sa mga patnubay
ng CDC, tulad ng inilalarawan sa seksyong Mga Paksa para sa
Pagsasanay sa Manggagawa sa itaas.
•Hikayatin ang mga manggagawang may sakit o nagpapakita ng mga
sintomas ng COVID-19 na manatili sa bahay.
•Dapat ibigay ng mga employer sa mga manggagawa ang lahat ng
kinakailangang kagamitan sa proteksyon, kabilang ang proteksyon sa
mata at guwantes kung kinakailangan.
•Dapat   pag-isipan   ng   mga   employer   kung   saan   maaaring   kapaki-
pakinabang ang paggamit ng disposable glove upang suportahan ang
madalas  na  paghuhugas  ng  kamay  o  paggamit  ng  hand  sanitizer;
kabilang sa mga halimbawa ang mga manggagawang nagi-screen ng
iba para sa mga sintomas o nangangasiwa ng mga bagay na madalas
hawakan.
•Dapat paghigpitan ang pagpapapasok sa pasilidad sa mga iyon
lamang na nauuri ng pangasiwaan bilang mahalaga at dapat silang
makakumpleto ng pagsusuri sa temperatura at/o sintomas bago
pumasok. Dapat magsuot ng pantakip sa mukha ang mga kontratista,
driver, at lahat ng tagapagsiyasat ng U.S. Department of Agriculture
(USDA) o U.S. Food and Drug Administration (FDA), at iba pang mga
panregulatoryong opisyal na pumapasok sa planta.
Mga Protokol sa Paglilinis at Pagdis-impekta 
•Magsagawa ng ganap na paglilinus ng mga lugar na mataas na
trapiko, tulad ng mga kwartong pahingahan, lugar para sa
----------------Page (7) Break----------------
                                                                        
tanghalian, lugar sa pagbibihis, istasyon ng trabaho at lugar ng 
pasukan at labasan kabilang ang mga hagdanan, stairwell, 
barandilya, at kontrol sa elevator. Disimpektahin nang madalas ang 
mga karaniwang ginagamit na ibabaw, kabilang ang mga time 
clock, kagamitan sa banyo, lamesa at upuan sa kwartong 
pahingahan, locker room, at mga vendo. 
• Magpatupad ng mga pamamaraan sa pagdidisimpekta sa mga 
lugar na walang paggawa (mga lugar ng welfare, pasliyo, atbp.) 
upang masuportahan ang pinahusayan na mga pasanayan sa 
kalinisan ng kamay. 
• Dapat linisin ang lahat ng kasangkapan, kagamitan at pag-kontrol sa 
pagitan ng mga shift o gumagamit, alinman dito ang mas madalas. 
Ikoordina ang paggamit ng produktong panlinis sa USDA at/o FDA 
kung ginagamit ito sa mga lugar kung saan ginagawa ang pagkain. 
• Tiyaking lilinisin ang mga sasakyan at kagamitan sa paghahatid bago 
at pagkatapos ng mga ruta sa paghahatid, magdala ng mga 
karagdagang materyales sa pag-sanitize habang mga paghahatid, 
at gumamit ng malinis na personal na kagamitang pang-proteksyon 
sa bawat pagtigil sa paghahatid. 
• Iwasan ang pagbabahagi ng mga telepono, lamesa, opisina, o iba 
pang kasangkapan at kagamitan sa trabaho, hangga’t maaari. 
Kung kinakailangan, linisin at i-disinfect ang mga ito bago at 
pagkatapos ng bawat paggamit. 
• Dapat i-sanitize ang mga hard hat at face shield sa katapusan ng 
bawat shift. Linisin ang loob ng face shield, pagkatapos ay ang 
labas, pagkatapos ay maghugas ng mga kamay. 
• Tiyaking mabigay ng mga panlinis na pasilidad (mga banyo at 
istasyon ng paghuhugas ng kamay na may sabon at hand sanitizer) 
sa lahat ng lugar sa trabaho. Tiyaking nagagamit at naka-stock ang 
mga panlinis na pasilidad sa lahat ng pagkakataon at magbigay ng 
karagdagang sabon, mga paper towel, hand sanitizer kapag 
kinakailangan. Dapat maglagay ng mga hindi kailangang 
hawakang lababo, dispenser ng sabon, dispenser ng sanitizer, at 
dispenser ng paper towel hangga't maaari. 
• Upang mabawasan ang panganib ng pagkakaroon ng sakit na 
Legionnaires’ at iba pang sakit na nauugnay sa tubig, magsagawa 
ng mga hakbang upang matiyak na ligtas na gamitin ang lahat ng 
sistema at feature ng tubig pagkatapos ng matagal na pagsasara 
ng pasilidad. 
• Kung posible, huwag maglinis ng mga sahig sa pamamagitan ng 
pagwawalis o iba pang pamamaraang maaaring magpakalat ng 
----------------Page (8) Break----------------
                                                                        
mga pathogen sa hangin. Gumamit ng vacuum na may HEPA filter 
hangga't maaari. 
• Maglaan ng oras upang maisagawa ng mga manggagawa ang 
mga kasanayan sa paglilinis sa panahon ng kanilang shift. Dapat 
italaga ang mga tungkulin sa paglilinis sa oras ng pagtatrabaho 
bilang bahagi ng mga tungkulin sa trabaho ng manggagawa. 
• Gawing salitan ang mga pahinga at maglaan ng mga karagdagang 
panlinis na pasilidad kung posible at kinakailangan upang mapanatili 
ang pisikal na pagdistansya sa mga oras ng nakaiskedyul na 
pahinga. 
• Kapag pumipili ng kemikal na pagdisinpekta, ang mga establisimyento 
ay dapat gumamit ng aprubadong  mga produkto laban sa COVID-19 
sa Ahensiya ng Proteksyon sa Kapaligiran o Evironmental Protection 
Agency (EPA)-naaprubahan na listahan at sundin ang alituntunin sa 
produkto. Gumamit ng tatak ng pagdisnpekta upang maging epektibo 
laban sa umuusbong na  viral pathogens, nahalong solusyon ng bleach 
sa sambahayan (5 kutsara kada galon ng tubig), o solusyon ng alkohol 
na may  70% na alkohol na nararapat sa ibabaw. Magbigay ng 
pagsasanay sa mga manggagawa na pinsala ng kemikal, direksyon ng 
tagagwa, kinakailangan sa bentilasyon, at kinakailangan ng Cal/OSHA  
para sa ligtas na paggamit. Ang mga manggagawa at boluntaryo na 
gumagamit ng paglinis at pagdisinpekta ay dapat magsuot ng gloves o 
ibang kagamitan sa pagprotekta na kinakailangan base sa alituntuninn 
ng produkto. Sundin ang pamamaraan ng libre-sa-asthma na paglilinis 
na rekomendado ng Deparatamento ng Pampublikong Kalusugan ng  
California at siguraduhin ang tamang bentilasyon. 
• Isaalang-alang ang pag-install ng mabibitbit na de-kalidad na mga 
panglinis ng hangin, pag-upgrade ng mga filter ng hangin ng gusali 
sa pinakamataas na kahusayan hangga’t maaari, at paggawa ng 
iba pang mga pagbabago upang madagdagan ang dami ng 
hangin mula sa labas at bentilasyon sa mga tanggapan at iba pang 
mga espasyo. 
• Kung gumagamit ng mga bentilador sa pasilidad, tiyaking nagbubuga 
ng malinis na hangin ang mga bentilador sa zone ng paghinga na mga 
manggagawa. 
• Baguhin ang mga iniaalok sa mga on-site na kainan, kabilang ang 
paggamit ng mga prepackaged na pagkain, at mga ligtas na 
pagpipilian para sa pag-dispense ng inumin, sawsawan, at kubyertos. 
 
 
 
----------------Page (9) Break----------------
                                                                        
Mga Patnubay sa Pisikal na Pagdistansiya 
• Kadalasang nagtatrabaho ang mga manggagawa sa pagproseso ng 
pagkain nang malapitan sa pang-industriyang kagamitan at mga linya. 
Upang matiyak ang kaligtasan ng mga manggagawang ito, dapat 
isagawa ang pisikal na pagdistansya sa lugar ng trabaho. Magpatupad 
ng mga hakbang upang matiyak ang pisikal na pagdistansya ng hindi 
bababa sa anim na talampakan sa pagitan ng mga manggagawa 
hangga’t maaari. Puwedeng kasama rito ang paggamit ng mga pisikal 
na partisyon o visual na palatandaan (hal., mga pagmamarka sa sahig, 
may kulay na tape, o karatulang nagsasaad kung saan dapat tumayo 
ang mga manggagawa). 
• Baguhin ang pagkakahanay ng mga istasyon ng trabaho, pati ang mga 
linya sa pagpoproseso, kung maaari, upang magkaroon ang mga 
manggagawa ng hindi bababa sa anim na talampakang distansya sa 
lahat ng direksyon (hal., sa magkabilang gilid at kapag magkaharap). 
Sa perpekto, baguhin ang pagkakahanay ng mga istasyon ng trabaho 
para hindi magkakaharap ang mga manggagawa. Isaalang-alang ang 
paggamit ng mga pagmamarka at palatandaan upang paalalahanan 
ang mga manggagawa na manatili sa kanilang puwesto sa kanilang 
istasyon nang malayo sa isa’t isa at isagawa ang pisikal na pagdistansya 
kapag oras ng pahinga. 
• Gumamit ng mga pisikal na harang, tulad ng mga strip na kurtina, 
Plexiglas o mga katulad na materyales, o iba pang hindi nalulusutang 
divider o partisyon, upang magkahiwalay sa isa’t isa ang mga 
manggagawang nagpa-pack at manggagawang nagpoproseso, kung 
maaari. 
• Magtalaga ng mga manggagawang magbabantay at 
magpapatupad ng pagdistansya sa mga linya sa palapag na para sa 
pagproseso. 
• Kung kinakailangan upang matiyak ang pisikal na pagdistansya, 
dagdagan ang bilang ng mga shift sa isang araw, bagalan ang pag-
usad ng mga linya, at paglayuin ang mga manggagawa alinsunod sa 
mga alituntunin ng CDC. Isagawa ang anim na talampakang pisikal na 
pagdistansya sa abot ng makakaya, kahit na nangangahulugan ito ng 
pagbagal ng produksyon. 
• Maaaring pagpasyahan ng mga tagapag-empleyo kung 
makakatulong ang pagsasaayos ng mga linya sa pagpoproseso o 
produksyon, shift, at pagsasalitan ng mga manggagawa sa lahat ng 
shift upang mapanatili ang pangkalahatang kapasidad sa pag-pack o 
pagproseso habang nagpapatupad ng mga hakbang para 
mabawasan ang pagkakalantad sa virus. Halimbawa, maaaring 
isagawa ng planta na karaniwang nagpapatakbo nang isang shift sa 
----------------Page (10) Break----------------
                                                                        
araw ang paghahati sa mga manggagawa sa dalawa o tatlong shift sa 
buong 24 na oras. Sa mga planta para sa pag-pack o pagpoproseso, 
maaaring kailangang ireserba ang isang shift para sa paglilinis at pag-
sanitize. 
• Pag-isipang mag-alok sa mga manggagawa na humihiling ng mga 
binagong tungkulin ng opsyon na magpapaunti ng kanilang 
pakikisalamuha sa mga customer at iba pang manggagawa 
(halimbawa, pamamahala ng imbentaryo sa halip na pagtatrabaho 
bilang kahera o pamamahala ng mga pangangailangang 
administratibo sa pamamagitan ng telework). 
• Isaalang-alang ang pagpangkat (i-grupo) ang mga manggagawa. 
Maaaring makatulong ito sa dagdagan ang pagiging epektibo ng 
pagbabago sa mga karaniwang iskedyul ng shift ng planta sa 
pamamagitan ng pagtiyak na naitatalaga palagi ang mga grupo ng 
mga manggagawa sa parehong mga shift kasama ang mga parehong 
katrabaho. Maaaring mabawasan sa pagpapangkat ang pagkalat ng 
transmisyon sa lugar ng trabaho sa pamamagitan ng pagbawas sa 
bilang ng iba’t ibang indibidwal na nagkakaroon ng malapitang pag-
kontak sa isa’t isa sa loob ng isang linggo. Maaari ding mabawasan ng 
pagpapangkat ang bilang ng mga manggagawang naka-quarantine 
dahil sa pagkalantad sa virus. 
• Bawasan pa ang bilang ng mga manggagawang pinapayagan sa 
mga saradong lugar upang matiyak ang pagkakaroon ng hindi 
bababa sa anim na talampakang distansya at malimitahan ang 
pagkalat ng virus. 
• Dapat markahan ang mga one-way na daanan upang maiwasan ang 
pagkakasalubong ng mga manggagawa sa makikipot na pasilyo. 
• Baguhin o gawing salitan ang mga oras ng pagsisimula at pagsalit-salitin 
ang mga lokasyon ng locker upang madagdagan ang pisikal na 
pagdistansya sa loob ng mga locker room at sa time clock. 
• Dahil kadalasang magkakapareho ang oras ng pahinga ng mga 
manggagawa sa pagpoproseso ng pagkain, na nangangahulugang 
daan-daang manggagawa ang nagtitipon sa mga kwartong 
pahingahan at espasyo sa cafeteria nang sabay-sabay, gawing salitan 
ang mga pahinga upang malimitahan ang bilang ng mga 
manggagawa sa kwartong pahingahan o cafeteria sa parehong oras. 
• Magdagdag ng mga harang, mag-alis o magbago ng ayos ng mga 
upuan at lamesa, o magdagdag ng mga partisyon sa mga lamesa, sa 
kwartong pahingahan at iba pang lugar kung saan maaaring madalas 
na nakapuwesto ang mga manggagawa upang makadagdag sa 
paghihiwalay ng manggagawa at matiyak na hindi magkakaharap 
ang mga manggagawa. Kilalanin ang mga alternatibong lugar na 
----------------Page (11) Break----------------
                                                                        
susuporta sa pagdagsa ng mga tao tulad ng mga kwarto sa 
pagsasanay at kumperensya o paggamit ng mga tent sa labas para 
gawing lugar para sa pahinga at tanghalian. 
• Limitahan ang bilang ng mga indibidwal sa mga pagpupulong at 
limitahan ang bilang ng mga kalahok sa mga orientation para sa mga 
bagong na-hire at iba pang pagsasanay. Magkaroon ng mga 
pagkakataon ng virtual na pagpupulong at pagsasanay hangga’t 
maaari. 
• Magpatupad ng mga protokol upang mapanatili lang sa kanilang mga 
truck ang mga driver habang nasa ari-arian, kung saan ibinibigay sa 
kanila sa security gate ang protokol sa walang pag-kontak na 
paghahatid. 
• Magtalaga ng mga lokasyon ng drop-off para sa pagtanggap ng mga 
ihahatid nang malayo sa mga lugar sa site na mataas na trapiko. 
Panatilihin ang pisikal na distansya na hindi bababa sa anim na 
talampakan mula sa mga driver sa paghahatid. Huwag 
makipagkamay. 
• Tawagan muna ang mga tatanggap kapag naghahatid. Maghatid sa 
mga nakumpirmang lokasyon ng drop-off na walang pisikal na pag-
kontak sa mga tatanggap. 
• Hikayatin ang mga manggagawa na umiwas sa mga pag-carpool 
papasok sa, at pauwi mula sa, trabaho, hangga’t maaari. Kung 
kinakailangan para sa mga manggagawa ang pag-carpool o 
paggamit sa mga sasakyang shuttle ng kumpanya, dapat sundin ang 
mga sumusunod na kasanayan sa pag-kontrol: 
o Limitahan ang bilang ng mga tao kada sasakyan hangga’t maaari. 
Maaaring nangangahulugan ito ng paggamit ng higit pang 
sasakyan. 
o Hikayatin ang mga manggagawang magpanatili ng pisikal na 
pagdistansya hangga’t maaari sa loob ng sasakyan. 
o Hikayatin ang mga manggagawang mag-sanitize ng kamay 
bago pumasok sa sasakyan at pagkadating sa destinasyon. 
o Linisin at disimpektahin ang mga karaniwang hinahawakang 
ibabaw pagkatapos ng bawat carpool o pagbiyahe sa shuttle 
(hal., mga hawakan ng pinto, barandilya, sinturong 
pangkaligtasan, buckle ng sinturong pangkaligtasan). 
o Hikayatin ang mga manggagawang sumunod sa naaangkop na 
gawi kapag umuubo at bumabahing sa loob ng sasakyan.                                                
----------------Page (12) Break----------------
                                                                        
 
Mga Karagdagang Alituntunin 
• Bumisita sa Website ng California Department of Food and Agriculture 
COVID-19 para sa karagdagang patnubay sa: 
o Mga Pamilihan para sa Livestock, 
o Mga Pamilihan para sa Mga Magsasaka, 
o Mga Bukid at Rancho, 
o Mga Nursery 
o Iba pang mga kaugnay na pasilidad 
• Tingnan ang update ng CDC sa Mga Pasilidad sa Pagpoproseso ng 
Karne at Poultry para sa karagdagang patnubay. 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
1Karagdagang mga pangangailangn ay dapat isaalang-alang para sa mahinang 
populasyon. Ang mga lugar ng pagsamba ay kailangan sumunod sa lahat ng  Cal/OSHA na 
pamatayan at kailangan nakahanda na sumunod sa gabay na ito ay pati na rin ang gabay 
mula sa Sentro ng Pagkontrol o Pag-iwas sa Sakit o Centers for Disease Control and Prevention 
(CDC) at ang Departamento ng Pampublikong Pangkalusugan ng California o California  
Department of Public Health (CDPH). Bukod dito, ang lugar na pagsamba ay kailangan 
nakahanda na baguhin ang kanilang pamamahala sa binago na gabay 
 
 
 
----------------Page (13) Break----------------
