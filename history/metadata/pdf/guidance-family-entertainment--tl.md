---
PDFFormatVersion: 1.7
IsAcroFormPresent: false
IsXFAPresent: false
Title: Family Entertainment Centers Guidance
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20201103115307-08'00'
ModDate: D:20201103123458-08'00'
date_created: Tue Nov 03 2020 11:53:00 GMT-0800
date_modified: Tue Nov 03 2020 11:53:00 GMT-0800
---
   
 
 
 
 
GABAY NG 
INDUSTRIYA PARA 
SA COVID-19: 
Mga Sentro ng 
Pampamilyang 
Libangan 
 
 
 
Oktubre 20, 2020 
 
Dinisenyo ang gabay na ito upang 
matugunan ang mga sektor at mga 
aktibidad na magbubukas sa buong 
estado. Gayunpaman, maaaring 
magpatupad ang mga lokal na opisyal 
ng kalusugan ng mas mahigpit na mga 
patakaran na iniayon sa mga lokal na 
kondisyong epidemiological, kaya 
dapat ding kumpirmahin ng mga 
employer ang mga nauugnay na lokal 
na patakaran sa pagbubukas. 
----------------Page (0) Break----------------
 
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado 
at Direktor ng Departamento ng Pampublikong Kalusugan ng California ng utos na 
nag-aatas sa karamihan sa mga taga-California na manatili sa bahay upang pigilan 
ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (walang 
sintomas ang ilang tao) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong 
gulang o pataas at ang may dati nang malulubhang medikal na kondisyon, tulad ng 
sakit sa puso o sakit sa baga o diabetes, ay may mas malaking pagkakataong ma-
ospital at magkaroon ng malulubhang komplikasyon. Pinakamalaki ang posibilidad 
ng paghawa kapag ang mga tao ay may malapitang pakikipag-ugnayan o nasa 
lugar na hindi maayos ang bentilasyon na may kasamang nahawaan na tao, kahit 
na walang anumang sintomas o hindi pa nagkakaroon ng mga sintomas ang taong 
iyon. 
Sa ngayon, walang tumpak na impormasyon tungkol sa bilang at mga rate ng 
COVID-19 ayon sa industriya o mga grupo ng trabaho, kabilang ang mga 
napakahalagang manggagawa sa imprastraktura. Nagkaroon ng maraming 
paglaganap sa iba't ibang lugar ng trabaho, na nagpapahiwatig na nasa panganib 
na makakuha o makapagpasa ng COVID-19 ang mga manggagawa. Kasama sa 
mga halimbawa ng mga lugar ng trabaho na ito ang mga ospital, pasilidad ng 
pangmatagalang pangangalaga, kulungan, produksyon ng pagkain, mga bodega, 
planta sa pagproseso ng karne, mga restawran, at tindahan ng groseri. 
Habang nagbabago ang mga utos na manatili sa bahay, napakahalagang 
gawin ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible, 
✓ paggamit ng mga takip sa mukha ng mga manggagawa (kung 
saan hindi kinakailangan ang proteksyon sa paghinga) at mga 
customer/kliyente, 
✓ madalas na paghuhugas ng kamay at regular na paglilinis at pagdidis-impekta, 
✓ pagsasanay ng mga manggagawa sa mga nabanggit at iba pang 
bahagi ng plano sa pag-iwas sa COVID-19. 
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar 
ng trabaho at, kapag natukoy na, ang mamagitan nang mabilis at 
makipagtulungan sa mga awtoridad sa kalusugan ng publiko upang mahinto 
ang pagkalat ng virus. 
----------------Page (1) Break----------------
 
LAYUNIN 
Ang dokumentong ito ay nagbibigay ng gabay para sa mga nagpapatakbo ng 
sentro ng pampamilyang libangan upang masuportahan ang isang ligtas, malinis na 
kapaligiran para sa mga manggagawa at customer. Ang mga halimbawa ng mga 
pinapayagan na aktibidad ayon sa bahagdan ay nakalista sa ibaba; gayunpaman, 
ang mga aktibidad na ito ay hindi ganap at dapat sumangguni ang mga operator 
sa website ng Gabay ng Industriya para Mabawasan ang Panganib para sa 
karagdagang mga aktibidad na hindi kasama sa gabay na ito. Dapat kilalanin at 
subaybayan ng mga negosyo ang Antas ng Panganib sa County para sa county 
kung saan gumagana ang negosyo at gumawa ng kailangang pagsasaayos sa 
kanilang mga operasyon: 
• Lila - Malaganap - Bahagdan 1: Ang mga operasyon sa labas ay 
pinapayagan at dapat sumunod sa mga pagbabago sa gabay na ito. Ang 
mga panlabas na aktibidad ay maaaring kabilangan ng: mga panlabas na 
palaruan, panlabas na parke para sa skate, panlabas na roller at ice skating 
sa 25% na kapasidad, panlabas na laser tag, panlabas na paintball, mga 
batting cage, karera ng kart, miniature na golf, atbp.  
• Pula – Malaki – Bahagdan 2: Ang mga operasyon sa labas ay pinapayagan at 
dapat sumunod sa mga pagbabago sa gabay na ito. Ang mga standalone, 
panlabas na atraksyon ay pinapayagan na gumana. 
o Ang mga standalone na libangang atraksyon ay tinutukoy bilang mga 
masasakyang atraksyon (tulad ng carousel, Ferris wheel, o sasakyang 
tren) na pinapagana nang nakapag-iisa sa, at matatagpuan sa 
natatangi at hiwalay na bakuran mula sa, ibang mga atraksyon ng 
libangan..  
o Ang mga fair, libangang parke, o katulad na lugar na nag-aalok ng 
maraming naturang atraksyon ay hindi pinapayagan sa ilalim ng gabay 
na ito. 
• Kahel – Katamtaman – Bahagdan 3: Ang mga panloob na operasyon ng likas 
na may distansyang pampamilya lamang na mga aktibidad ay pinapayagan 
sa 25% na kapasidad at dapat sumunod sa mga pagbabago sa gabay na ito. 
Ang mga likas na may distansyang aktibidad ay maaaring kabilangan ng: 
panloob na bumper car, panloob na batting cage, bowling alley, escape 
room, kiddie ride, virtual reality, atbp. 
• Dilaw – Minimal – Bahagdan 4: Ang mga panloob na operasyon ng mga 
aktibidad na may pinaangat na paghalubilo at kalapitan ay pinapayagan sa 
50% kapasidad at dapat sumunod sa mga pagbabago sa gabay na ito. Ang 
mga aktibidad na may pinaangat na paghalubilo at kalapitan ay maaaring 
kabilangan ng: mga laro sa arcade, trampoline, panloob na laser tag, 
panloob na roller at ice skating, panloob na parke para sa skate, panloob na 
palaruan, atbp.  
 
----------------Page (2) Break----------------
 
Para sa pinakabagong impormasyon sa katayuan ng bahagdan sa county, 
bisitahin ang Blueprint para sa isang mas Ligtas na Ekonomiya. Mangyaring tandaan 
na ang mga lokal na departamento ng kalusugan ay maaaring magkaroon ng mas 
mahigpit na pamantayan at iba't ibang pagsasara. Hanapin ang lokal na 
impormasyon ng iyong county.  
TANDAAN: Ang mga Pampamilyang Sentro ng Libangan ay maaaring may ilang 
mga aspeto ng operasyon at mga ipinagkakaloob na serbisyo na makikita sa iba 
pang gabay sa website ng Gabay ng Industriya para Mabawasan ang Panganib 
Dapat repasuhin at sundin ng mga operator ang mga pagbabago sa gabay. 
Kasama sa mga nasabing operasyon ang: 
• Mga libangang parke (Gabay ng Libangang Parke at Theme Park) 
• Mga restawran, serbisyo sa pagkain, kainan at mga concession (Gabay ng 
Restaurant) 
• Mga Bar (Gabay ng mga Bar, Breweries, at Distilleries) 
• Mga tindahan ng regalo at pagpapatingi (Gabay sa Pagpapatingi) 
• Mga interaktibong eksibit (Gabay ng mga Zoo at Museo)  
• Mga serbisyo sa paglilinis at pag-iingat (Gabay sa mga Limitadong Serbisyo) 
• Mga panlabas na palaruan (tingnan ang Gabay ng CDPH sa Panlabas na 
Palaruan) 
Dapat itigil ng mga Sentro ng Pampamilyang Libangan ang mga 
demonstrasyon, tulad ng madyik, live na palabas ng hayop atbp., maliban 
kung maaaring matugunan ang mga protokol sa pisikal na distansya at 
kalinisan. Ang mga pasilidad na may lugar para sa kombensiyon, 
mauupahang silid ng pagpupulong, iba pang lugar para sa mga pribadong 
kaganapan tulad ng mga salu-salo sa kaarawan, atbp, ay dapat na 
panatilihing sarado ang mga lugar na iyon hanggang sa yaong mga 
aktibidad ay pinapayagan nang magpatuloy ng binago o buong operasyon 
sa pamamagitan ng isang tukoy na order at gabay sa muling pagbubukas. 
Ang gabay na ito ay hindi inilaan upang bawiin o tanggalin ang anumang mga 
karapatan ng manggagawa, alinman sa batas, regulasyon o sama-samang 
kasunduan, at hindi kumpleto, dahil hindi kasama rito ang mga atas sa kalusugan ng 
county, ni hindi rin ito kapalit para sa anumang umiiral na mga kinakailangan sa 
regulasyon na may kaugnayan sa kaligtasan at kalusugan tulad ng mga yaong sa 
Cal/OSHA.1 Manatiling impormado sa mga pagbabago sa gabay sa pampublikong 
kalusugan at mga pang-estado at lokal na atas, habang nagpapatuloy ang 
sitwasyon ng COVID-19. Ang Cal/OSHA ay may higit pang komprehensibong gabay 
sa kanilang webpage na Mga Pangkalahatang Patnubay ng Cal/OSHA sa 
Pagprotekta sa mga Manggagawa laban sa COVID-19. May karagdagang 
kinakailangan ang CDC sa kanilang gabay para sa mga negosyo at employer. 
----------------Page (3) Break----------------
 
Kinakailangang Paggamit ng mga Takip sa Mukha 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad.  
Makikita sa gabay ang kumpletong mga detalye, kasama ang lahat ng kinakailangan 
at pagbubukod sa mga patakarang ito.  
Ang Gabay sa Takip sa Mukha ng CDPH ay napapailalim sa mga karagdagang pag-
update batay sa kasalukuyang pang-agham na pag-unawa sa transmisyon ng virus na 
nagsasanhi ng COVID-19. Mangyaring tingnan ang website ng CDPH para sa 
anumang mga pagbabago.
----------------Page (4) Break----------------
 
Planong Partikular na Lugar ng Trabaho 
• Magtatag ng plano sa pag-iwas sa COVID-19 na nakasulat at partikular 
sa lugar ng trabaho sa bawat pasilidad, magsagawa ng 
komprehensibong pagtatasa ng panganib sa lahat ng lugar ng trabaho 
at gawain sa trabaho, at magtalaga ng tao sa bawat pasilidad upang 
maipatupad ang plano. 
• Isama ang Gabay sa Takip sa Mukha ng CDPH sa Planong Partikular sa 
Lugar ng Trabaho at maglagay ng patakaran para sa pangangasiwa ng 
mga pagbubukod. 
• Tukuyin ang impormasyon ng pakikipag-ugnayan para sa lokal na 
kagawaran ng kalusugan kung saan matatagpuan ang pasilidad, para 
sa paghahatid ng impormasyon tungkol sa mga pagkalat ng COVID-19 
sa mga manggagawa. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa mga 
manggagawa at kanilang mga kinatawan. 
• Regular na suriin ang pasilidad para sa pagsunod sa plano at 
idokumento at iwasto ang mga kakulangan na natukoy. 
• Siyasatin ang anumang kaso ng COVID-19 at alamin kung may anumang 
salik na may kaugnayan sa trabaho na maaaring nakatulong sa 
pagkakaroon ng sakit. I-update ang plano kung kinakailangan upang 
makaiwas sa higit pang kaso. 
• Ipatupad ang mga kinakailangang proseso at protokol kapag may 
paglaganap sa isang lugar ng trabaho, alinsunod sa mga patnubay ng 
CDPH at mga utos o gabay mula sa lokal na kagawaran ng kalusugan. 
• Tukuyin ang mga malapitan na pakikipag-ugnayan (nasa loob ng anim 
na talampakan sa loob ng 15 minuto o mas matagal pa) ng isang 
nahawaang manggagawa at gumawa ng mga hakbang upang ibukod 
ang (mga) manggagawang nagpositibo sa COVID-19 at mga malapitan 
na nakaugnayan. 
• Abisuhan ang lahat ng mga empleyado sa pamamagitan ng pagsulat, at 
mga employer ng mga kinokontratang empleyado, na maaaring nalantad 
sa COVID-19 at iulat ang mga paglaganap sa lugar ng trabaho sa lokal na 
kagawaran ng kalusugan. Para sa karagdagang impormasyon tungkol sa 
mga responsibilidad ng employer sa ilalim ng AB 685 (Kabanata 84, Mga 
Batas ng 2020), sumangguni sa Pinahusay na Pagpapatupad at Mga 
Kinakailangan sa Pag-uulat ng Employer mula sa Cal/OSHA at ang Mga 
Katanungan ng Employer tungkol sa AB 685 mula sa CDPH. 
• Sumunod sa mga patnubay sa ibaba. Kapag hindi ito nagawa, maaaring 
may mga magkasakit sa lugar ng trabaho na maaaring maging sanhi ng 
pansamantalang pagsasara o pagiging limitado ng pagpapatakbo. 
----------------Page (5) Break----------------
 
Mga Paksa para sa Pagsasanay sa Manggagawa 
• Impormasyon sa COVID-19, paano mapipigilan ang pagkalat nito, at 
aling mga tao ang mas mataas ang panganib sa malubhang 
karamdaman o pagkamatay. 
• Pag-screen sa sarili sa bahay, kasama ang pagsusuri ng temperatura at/o 
sintomas gamit ang Mga patnubay ng CDC. 
• Ang kahalagahan ng hindi pagpasok sa trabaho: 
o Kung ang isang manggagawa ay may mga sintomas ng COVID-19 
na inilarawan ng CDC, tulad ng lagnat o panginginig, pag-ubo, 
pagkapos ng hininga o kahirapan sa paghinga, pagkapagod, 
pananakit ng kalamnan o katawan, sakit ng ulo, bagong pagkawala 
ng panlasa o pang-amoy, namamagang lalamunan, pagbara o 
tumutulong sipon, pagduduwal, pagsusuka, o pagtatae, O 
o Kung na-diagnose na may COVID-19 ang isang manggagawa at 
hindi pa siya pinapalabas sa isolation, O 
o Kung, sa loob ng nakalipas na 14 na araw, nakisalamuha ang isang 
manggagawa sa isang taong na-diagnose na may COVID-19 at 
itinuturing siyang potensyal na makakahawa (ibig sabihin, nasa 
isolation pa rin). 
• Pagbalik sa trabaho matapos ang diagnosis ng COVID-19 pagkatapos 
lang matugunan ang Gabay ng CDPH sa Pagbabalik sa Trabaho o 
Paaralan Pagkaraan ng Diagnosis ng COVID-19. 
• Humingi ng medikal na atensyon kung lumubha ang kanyang mga 
sintomas, kasama na ang tuluy-tuloy na pananakit o presyon sa dibdib, 
pagkalito, o pagiging asul ng labi o mukha. May mga update at 
karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 segundo 
(o paggamit ng hand sanitizer na may hindi bababa sa 60% ethanol (mas 
mainam) o 70% isopropanol (kung hindi magagamit ng mga batang 
walang patnubay ang produkto) kapag hindi makakapaghugas ng 
kamay ang mga manggagawa, alinsunod sa Mga patnubay ng CDC). 
Huwag kailanman gumamit ng mga hand sanitizer na may methanol 
dahil labis itong nakakalason sa parehong mga bata at matatanda. 
• Ang kahalagahan ng pisikal na pagdistansiya, sa oras ng trabaho at sa 
labas ng oras ng trabaho (tingnan ang seksyon ng Pisikal na 
Pagdistansiya sa ibaba). 
• Wastong paggamit ng mga takip sa mukha, kabilang ang: 
----------------Page (6) Break----------------
 
o Hindi personal protective equipment (PPE) ang mga takip sa mukha. 
o Ang mga takip sa mukha ay hindi pamalit sa pangangailangan para 
sa pisikal na pagdistansya at madalas na paghuhugas ng kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng mga 
takip sa mukha. 
o Iwasang humawak sa mga mata, ilong, at bibig. 
o Hindi dapat ipahiram sa iba ang mga takip sa mukha at dapat 
labhan o itapon ang mga ito pagkatapos ng bawat shift. 
• Impormasyong nasa Patnubay ng CDPH para sa Paggamit ng mga Takip 
sa Mukha, na ipinag-uutos ang mga sitwasyon kung saan dapat magsuot 
ng mga takip sa mukha at ang mga pagbubukod, pati na rin ang 
anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip sa 
mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Tiyaking maayos na sinanay sa mga patakaran sa pag-iwas sa COVID-19 
at may kinakailangang supply at PPE ang sinumang hiwalay na 
kontratista at pansamantala o nakakontratang manggagawa sa 
pasilidad. Maagang pag-usapan ang mga responsibilidad na ito kasama 
ng mga organisasyong nagbibigay ng mga pansamantala at/o 
nakakontratang manggagawa. 
• Impormasyon tungkol sa mga benepisyo sa bayad na pagliban sa 
trabaho na maaaring kwalipikadong matanggap ng manggagawa 
para gawing mas magaan sa bulsa ang pananatili sa bahay. Tingnan 
ang karagdagang impormasyon sa  mga programa ng pamahalaan 
na sumusuporta sa mga kabayaran sa sick leave at bayad-pinsala sa 
mga manggagawa para sa COVID-19, kabilang ang mga karapatan 
ng mga manggagawa sa sick leave sa ilalim ng Families First 
Coronavirus Response Act.   
  
  
  
  
  
  
  
----------------Page (7) Break----------------
 
Mga Indibidwal na Hakbang sa Pagkontrol 
at Pag-screen 
• I-screen ang temperatura at/o sintomas ng lahat ng manggagawa sa 
simula ng kanilang shift at sinumang vendor, kontratista, o iba pang 
manggagawang pumapasok sa establisamiyento. Tiyaking iniiwasan ng 
screener ng temperatura/sintomas ang malapit na pakikisalamuha sa 
mga manggagawa hangga't maaari.  
• Kung nangangailangan ng screening sa sarili sa bahay, na isang 
naaangkop na alternatibo sa pagbibigay nito sa establisamiyento, 
tiyaking nagsagawa ng screening bago umalis sa bahay ang 
manggagawa para sa kanilang shift at sumusunod ito sa mga patnubay 
ng CDC, tulad ng inilalarawan sa seksyong Mga Paksa para sa 
Pagsasanay sa Manggagawa sa itaas. 
• Hikayatin ang mga manggagawa at mga bisita na may sakit o 
nagpapakita ng mga sintomas ng COVID-19 na manatili sa bahay. 
• Dapat ibigay ng mga employer sa mga manggagawa ang lahat ng 
kinakailangang kagamitan sa proteksyon, kabilang ang proteksyon sa 
mata at guwantes kung kinakailangan. 
• Dapat pag-isipan ng mga employer kung saan maaaring kapaki-
pakinabang ang paggamit ng disposable glove upang suportahan ang 
madalas na paghuhugas ng kamay o paggamit ng hand sanitizer; 
kabilang sa mga halimbawa ang mga manggagawang nagi-screen ng 
iba para sa mga sintomas o nangangasiwa ng mga bagay na madalas 
hawakan. Ang mga manggagawa ay dapat magsuot ng guwantes 
kapag hahawak ng mga bagay na kontaminado ng mga likido sa 
katawan. 
• Ang mga manggagawa na patuloy na kailangang nasa loob ng anim 
na talampakan mula sa mga customer o kasamahan sa trabaho (hal., 
ang pagpapasuot at pag-secure sa mga customer ng kagamitang 
pangkaligtasan) ay kailangang magsuot ng pangalawang hadlang 
(hal., face shield o mga safety goggle) bilang karagdagan sa takip sa 
mukha. Dapat bawasan ng lahat ng manggagawa ang dami ng oras 
na ginugugol sa loob ng anim na talampakan mula sa mga customer. 
• Ang paggamit ng mga takip sa mukha ay iniuutos sa buong pasilidad sa 
lahat ng mga lugar sa loob at labas. Ang mga customer na hindi 
sumusunod ay dapat agad na alisin sa pasilidad. Papasukin ang mga 
customer na exempted sa pagsusuot ng mga takip sa mukha tulad ng 
nakasaad sa Gabay sa Takip sa Mukha ng CDPH. 
• Kailangang gumawa ng mga makatwirang hakbang ang mga employer, 
kabilang ang pagpaskil ng karatula sa mga madiskarte at kitang-kita na 
lokasyon at kumpirmasyon sa reserbasyon, upang paalalahanan ang 
publiko na dapat silang gumamit ng mga takip sa mukha kapag hindi 
----------------Page (8) Break----------------
 
kumakain at umiinom, sundin ang pisikal na pagdistansya, huwag 
hawakan ang kanilang mukha, madalas na maghugas ng kamay may 
sabon at tubig nang hindi bababa sa 20 segundo, at gumamit ng hand 
sanitizer. 
• Dapat suriin ang mga customer at bisita para sa temperatura at/o 
sintomas pagkarating nila, at hilingin silang gumamit ng hand sanitizer, at 
magsuot ng takip sa mukha kapag hindi kumakain o umiinom. May 
karapatan ang mga employer na kanselahin ang mga reserbasyon para 
sa mga indibidwal/partido na may mga customer na nagpapakita ng 
sintomas at huwag papasukin. 
• Ang mga panauhin at bisita ay dapat ma-screen ang temperatura at/o 
sintomas sa pagdating, hilinging gumamit ng hand sanitizer, at magdala 
at magsuot ng takip ng mukha kapag hindi kumakain o umiinom.  
• Magpakita ng isang hanay ng mga malinaw na nakikitang mga 
patakaran para sa mga customer at tauhan sa (mga) pasukan na dapat 
maging kondisyon ng pagpasok. Ang mga patakaran ay maaaring 
kabilangan ng mga tagubilin na gumamit ng takip ng mukha sa lahat ng 
oras, pareho sa loob at labas, maliban kung kumakain o umiinom, at 
gumamit ng hand sanitizer, panatilihin ang pisikal na distansya mula sa 
iba pang mga customer, iwasan ang hindi kinakailangang paghawak sa 
mga ibabaw, impormasyon sa kontak para sa lokal na departamento ng 
kalusugan, at mga pagbabago sa mga serbisyo. Kapag posible, ang 
mga patakaran ay dapat na maging available sa digital, kabilangan ng 
mga pictogram, atbp. 
 
Mga Protokol sa Bentilasyon, Paglilinis at 
Pagdisimpekta 
• Kung saan maaari, mag-install ng mabibitbit na mga mabisang panlinis 
ng hangin, i-upgrade ang mga pansala ng hangin sa gusali sa posibleng 
pinakamataas na kahusayan, at gumawa ng iba pang mga pagbabago 
upang madagdagan ang dami ng hangin mula sa labas at bentilasyon 
sa mga tanggapan at iba pang mga espasyo sa loob. 
• Kung posible, maglaan ng 30 minuto sa pagitan ng mga magkakaibang 
sambahayan sa mga panloob na lugar upang mabigyang-daan ang 
naaangkop na bentilasyon. Maaari itong kabilangan ng mga salitan na 
reserbasyon para sa mga aktibidad, kung maaari. 
• Pana-panahong tingnan ang Website ng CDPH para sa mga pag-
update sa gabay sa kalidad ng panloob na hangin at bentilasyon para 
sa mga sakit na dinadala ng hangin sa mga panloob na lugar. 
• Magsagawa ng masusing paglilinis sa mga matataong lugar tulad ng 
mga lugar na hintayan ng customer at mga lobby, mga silid-pahingahan 
----------------Page (9) Break----------------
 
ng manggagawa, atbp., at mga lugar na pasukan at labasan, kasama 
ang mga hagdanan at mga pasukan ng elevator. Madalas na idis-
impekta ang karaniwang ginagamit na mga ibabaw, kabilang ang mga 
counter, machine ng credit card, mga touchscreen, mga pindutan, mga 
pihitan ng pintuan, mga armrest, mga banyo, mga kagamitan sa 
paghuhugas ng kamay, mga ginagamitan ng barya at tubusan ng laro, 
mga makina ng pagbebenta, atbp. 
• Idis-impekta ang inuupahan o ibinabahaging mga bagay bago ibigay sa 
at kapag bumalik mula sa paggamit ng customer, kabilang ang mga 
bola ng bowling, bola ng golf, mga putter, mga gamit sa pagsusulat, 
mga bat, sapatos, mga helmet, atbp. Isara ang mga lugar na self-service 
na pagpipilian ng gamit para sa mga laro o aktibidad, tulad ng mga 
bola ng bowling sa mga naaabot na rack, at ibigay ang mga bagay na 
ito sa customer nang paisa-isa. 
• Maglagay ng mga dispenser ng hand sanitizer sa buong lugar ng 
aktibidad, lobby, at mga lugar ng serbisyo, para magamit ng mga 
customer at manggagawa. Ang hand sanitizer ay dapat na magagamit 
ng mga customer kapag ang mga bagay sa aktibidad ay nadikit sa 
pinagbabahaginang mga ibabaw (hal., mga bola ng golf at mga tasa 
ng golf, mga bola ng bowling at makinarya sa pagbabalik, atbp.). 
Hikayatin ang mga customer na madalas na maghugas ng kamay at/o 
gumamit ng hand sanitizer habang gumagamit ng kagamitan at mga 
bagay. Paalalahanan ang mga miyembro ng publiko (gamit ang mga 
karatula at/o nang pasalita) na huwag hawakan ang kanilang mga 
mata, ilong, at bibig. Isaalang-alang ang pagbibigay ng mga 
itinatapong mga guwantes sa bawat lugar ng aktibidad para magamit 
ng mga miyembro ng publiko. Maglagay ng magagamit na basurahan 
sa bawat lokasyon kung saan ibinibigay ang mga guwantes. 
• Magbigay ng mga itinatapon o isahang gamit na mga bagay hangga't 
maaari. Maaaring kabilang dito ang mga scorecard, lapis, atbp. Kung 
hindi maipagkakaloob ang mga itinatapong kapalit, maayos na dis-
impektahin ang mga bagay bago at pagkatapos gamitin ng customer. 
• Linisin at dis-impektahin nang mabuti ang bawat lugar ng aktibidad ng 
customer pagkatapos ng bawat paggamit. Maaari itong kabilangan ng 
pagdis-impekta ng mga lamesa, upuan, booster na mga upuan, booth, 
touch screen, pindutan, joystick, bola, atbp. Maghintay ng sapat na oras 
para sa tamang pagdidis-impekta, na sumusunod sa mga tagubilin ng 
produkto. Ang mga pangdis-impekta na aprubado ng Environmental 
Protection Agency ay nangangailangan ng pinakamababang oras ng 
pagkadikit (segundo hanggang minuto) upang maging epektibo laban 
sa coronavirus sa tao. 
• Regular na linisin at dis-impektahin ang mga ibabaw na 
pinagbabahaginan ng mga manggagawa sa pagitan ng mga shift o sa 
----------------Page (10) Break----------------
 
pagitan ng mga gumagamit, alinman ang mas madalas, kabilang ang 
ngunit hindi limitado sa mga ibabaw na pinagtatrabahuhan, mga 
orasan, mga copy machine, mga susi, kagamitan sa paglilinis, makinarya 
sa paglalaro, atbp. Iwasan ang pagbabahaginan ng mga kagamitan 
tulad ng mga telepono, tablet, makinarya sa opisina, at mga gamit 
hangga’t posible. Huwag kailanman magbahaginan ng PPE. 
• Maglaan ng oras para sa mga manggagawa upang maipatupad ang 
mga kasanayan sa paglilinis sa panahon ng kanilang shift. Magtalaga ng 
mga tungkulin sa paglilinis sa oras ng pagtatrabaho bilang bahagi ng 
mga tungkulin sa trabaho ng manggagawa. Kumuha ng mga opsyon 
para sa mga pangatlong partidong kumpanya ng paglilinis upang 
makatilong sa mas lumalaking pangangailangan sa paglilinis, kung 
kinakailangan. 
• Sangkapan ang mga terminal, mga mesa, at mga counter ng wastong 
mga produktong panglinis, kabilang ang mga hand sanitizer at mga 
pamunas na pagdis-impekta, at magbigay ng mga personal na sanitizer 
ng kamay sa lahat ng kawani na direktang tumutulong sa mga customer. 
• Tiyaking patuloy ang pagtakbo ng mga pasilidad ng sanitasyon at may 
stock ang mga ito sa lahat ng oras at magbigay ng karagdagang sabon, 
paper na tuwalya, at hand sanitizer kung kinakailangan. 
• Maglaan ng mga magagamit upang maitaguyod ang personal na 
kalinisan ng mga manggagawa. Kasama dito ang mga tisyu, hindi 
hinahawakan na mga basurahan, mga sabon sa kamay, sapat na oras 
para sa paghugas ng kamay, mga sanitizer na nakabatay sa alkohol, 
mga pangdis-impekta na pamunas, at mga itinatapong tuwalya. 
• Kapag pumipili ng mga kemikal na pangdis-impekta, gumamit ng mga 
produktong naaprubahan na gamitin laban sa COVID-19 sa aprubadong 
listahan ng Environmental Protection Agency (EPA)at sundin ang mga 
tagubilin ng produkto. Gumamit ng tatak ng pagdisnpekta upang 
maging epektibo laban sa umuusbong na  viral pathogens, nahalong 
solusyon ng bleach sa sambahayan (5 kutsara kada galon ng tubig), o 
solusyon ng alkohol na may  70% na alkohol na nararapat sa ibabaw. 
Magbigay ng pagsasanay sa mga manggagawa na pinsala ng kemikal, 
direksyon ng tagagwa, kinakailangan sa bentilasyon, at kinakailangan ng 
Cal/OSHA  para sa ligtas na paggamit. Ang mga manggagawa na 
gumagamit ng mga panlinis o pangdis-impekta ay dapat na magsuot ng 
mga gwantes at iba pang pamproteksyon na kagamitan ayon sa 
hinihingi ng mga tagubilin ng produkto. Sundin ang pamamaraan ng 
libre-sa-asthma na paglilinis na rekomendado ng Deparatamento ng 
Pampublikong Kalusugan ng  California at siguraduhin ang tamang 
bentilasyon. 
 
----------------Page (11) Break----------------
 
• Upang mabawasan ang panganib ng pagkakaroon ng sakit na 
Legionnaires’ at iba pang sakit na nauugnay sa tubig, magsagawa ng 
mga hakbang upang matiyak na ligtas na gamitin ang lahat ng sistema 
at feature ng tubig pagkatapos ng matagal na pagsasara ng pasilidad. 
• Ayusin o baguhin ang mga oras ng pasilidad upang makapagbigay ng 
sapat na oras para sa regular na masusing paglilinis. 
• Maglagay at hikayatin ang paggamit ng mga credit card at mga hands-
free na aparato, kung maaari, kabilang ang mga ilaw na may sensor sa 
paggalaw, mga sistema ng pagbabayad na walang kontak, 
awtomatikong mga dispenser ng sabon at papel ng tuwalya, at mga 
sistema ng timecard. 
• Kung posible, huwag linisin ang mga sahig sa pamamagitan ng 
pagwawalis o iba pang mga pamamaraan na maaaring magpakalat ng 
mga pathogen sa hangin maliban kung nakasuot ng angkop na PPE ang 
lahat ng tao sa lugar. Gumamit ng vacuum na may HEPA filter hangga't 
maaari. 
Mga Patnubay sa Pisikal na Pagdistansiya 
• BABALA: hindi sapat ang pisikal na pagdistansya lang sa pag-iwas sa 
pagpapasa ng COVID-19 sa loob ng mga gusali.  
• Limitahan ang mga pangkat ng customer sa isang yunit ng sambahayan. 
Ang mga tao mula sa parehong sambahayan ay hindi kailangang anim 
na talampakan ang pagitan. 
• Ang mga sentro ng pampamilyang libangan na nag-aalok ng mga 
konsesyon ng pagkain at inumin ay dapat hikayatin ang mga customer 
na mag-order online o sa telepono, hangga’t posible, at gawing 
makukuha ang mga item para sa mga counter pick-up. Gumamit ng 
mga makikitang gabay upang matiyak na mapanatili ng mga customer 
ang pisikal na distansya nang hindi bababa sa anim na talampakan 
habang naghihintay sa pila. Maglagay ng mga hindi matatagusan na 
mga hadlang sa mga counter ng konsesyon, kung maaari.  
• Kung hindi mapanatili ang pisikal na distansya, maglagay ng pisikal, hindi 
matatagusan na mga hadlang o partisyon sa pagitan ng mga laro, 
upuan, at iba pang mga uri ng mga lugar ng aktibidad upang 
mabawasan ang pagkakalantad sa pagitan ng mga customer. Kung 
hindi ito maaari, ihinto ang paggamit nitong mga lugar ng aktibidad 
(gamit ang mga biswal na pahiwatig, pagtanggal ng mga gamit, atbp.).  
• Dapat isaalang-alang ng mga operator kung ang isang aktibidad ay 
maaaring maging sanhi na ang customer ay mangailangan ng 
karagdagang espasyo at gumawa ng mga pagbabago upang matiyak 
ang sapat na pisikal na distansya. 
----------------Page (12) Break----------------
 
• Ipatupad ang de-oras at/o mga abanseng sistema ng pagreserba ng 
tiket at mga paunang pagtalaga ng mga upuan o lugar ng aktibidad, 
hangga't maaari, upang unti-unti ang mga pagbisita ng customer at 
makatulong na mapanatili ang pisikal na distansya. Hilingin sa mga 
customer na maghintay sa kanilang sasakyan hanggang sa oras ng 
kanilang reserbasyon at dumating at umalis sa iisang grupo upang 
mabawasan ang pagsasalubong ng mga customer at kawani. 
• Atasan ang mga kawani na pamahalaan ang paggalaw ng mga 
customer kung ang mga aktibidad ay maaaring magdala sa mga tao sa 
loob ng anim na talampakan na distansya sa bawat isa, tulad ng 
pagpigil sa pagkukumpulan sa mga lugar na maaring magsikip, 
paglilimita sa mga grupo sa paglalaro sa mga course, atbp. 
• Ipatupad ang mga hakbang upang matiyak ang pisikal na pagdistansya 
ng hindi bababa sa anim na talampakan sa pagitan ng mga tao, tulad 
ng kapag naghihintay sa pila ang mga customer. Kasama rito ang 
paggamit ng mga pisikal na partition o visual cue (halimbawa, mga 
marking sa sahig o palatandaan upang maipahiwatig kung saan dapat 
tumayo ang mga manggagawa at customer/bisita). 
• Maglagay ng hindi matatagusan na mga hadlang kung hindi maaaring 
mapanatili ang pisikal na pagdistansya upang mabawasan ang 
pagkakalantad sa pagitan ng mga manggagawa at customer. 
• Dapat bawasan ng lahat ng manggagawa ang dami ng oras na 
ginugugol sa loob ng anim na talampakan mula sa mga customer. 
• Maglaan ng magkahiwalay na mga ruta para sa pagpasok at paglabas 
sa mga pasilidad, lugar ng aktibidad, lugar ng upuan, lugar ng trabaho, 
atbp., kung maaari, upang makatulong na mapanatili ang pisikal na 
pagdistansya at mabawasan ang mga pagkakataon ng malapitang 
pagsalubong ng mga tao sa bawat isa. Magtatag ng isang daloy na 
direksyon na mga daanan at mga pasilyo para sa agos ng tao, kung 
maaari, upang maiwasan ang pagdaan ng mga manggagawa at 
customer sa isa't isa. 
• Pag-isipang mag-alok sa mga manggagawa na humihiling ng mga 
binagong tungkulin ng opsyon na magpapaunti ng kanilang 
pakikisalamuha sa mga customer at iba pang manggagawa 
(halimbawa, pamamahala ng imbentaryo sa halip na pagtatrabaho 
bilang kahera o pamamahala ng mga pangangailangang 
administratibo sa pamamagitan ng telework). 
• Pagbawalan ang mga tao na magkumpulan sa mataas na lugar ng 
trapiko tulad ng mga banyo, pasilyo, lugar ng bar, at mga credit card 
terminal, atbp. 
 
----------------Page (13) Break----------------
 
• Muling ayusin ang mga lugar ng trabaho, kung maaari, upang 
mapayagan ang anim na talampakang pagitan ng mga manggagawa. 
Magsagawa ng mas maliit na mga pagpupulong sa mga pasilidad 
upang mapanatili ang mga patnubay sa pisikal na pagdistansya at 
isaalang-alang ang pagpupulong sa labas o sa pamamagitan ng mga 
online na platform o sa telepono. 
• Tiyaking mapanatili ng mga manggagawa ang pisikal na distansya sa 
mga silid-pahingahan, paggamit ng mga hadlang, pagdaragdag ng 
distansya sa pagitan ng mga mesa/upuan upang paghiwa-hiwalayin 
ang mga manggagawa, atbp. Kung maaari, lumikha ng mga lugar ng 
pahingahan sa labas na may mga takip sa init at mga ayos ng upuan na 
nagsisiguro sa pisikal na pagdistansya. Huwag hayaang magkumpol-
kumpol ang mga manggagawa sa panahon ng pahinga at tiyaking hindi 
sila kumakain o umiinom nang walang takip sa mukha sa loob ng anim 
na talampakan ng bawat isa. 
• Maglagay ng karagdagang mga limitasyon sa bilang ng mga 
manggagawa sa mga saradong lugar, tulad ng mga supply room at 
counter area, upang matiyak ang hindi bababa sa anim na talampakan 
na distansiya upang malimitahan ang pagkakahawa ng virus. 
• Isalit-salit ang mga break ng manggagawa, alinsunod sa mga regulasyon 
sa sahod at oras, upang mapanatili ang mga protokol sa pisikal na 
pagdistansiya. 
• Muling idisenyo ang mga lugar ng paradahan upang malimitahan ang 
mga punto ng pagkukumpulan at matiyak ang wastong distansiya (hal, 
puwang bawat pagkatapos ng isa, walang kontak na pagbabayad, 
atbp.) 
 
 
 
 
 
 
 
 
 
1 Karagdagang mga pangangailangn ay dapat isaalang-alang para sa mahinang 
populasyon. Ang mga lugar ng pagsamba ay kailangan sumunod sa lahat ng  Cal/OSHA na 
pamatayan at kailangan nakahanda na sumunod sa gabay na ito ay pati na rin ang gabay 
mula sa Sentro ng Pagkontrol o Pag-iwas sa Sakit o Centers for Disease Control and Prevention 
(CDC) at ang Departamento ng Pampublikong Pangkalusugan ng California o California  
Department of Public Health (CDPH). Bukod dito, ang lugar na pagsamba ay kailangan 
nakahanda na baguhin ang kanilang pamamahala sa binago na gabay
----------------Page (14) Break----------------
