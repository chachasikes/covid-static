---
PDFFormatVersion: 1.7
IsAcroFormPresent: false
IsXFAPresent: false
Title: Museums and Zoos checklist
Author: 
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20200814111823-07'00'
ModDate: D:20200814111946-07'00'
date_created: Fri Aug 14 2020 11:18:00 GMT-0700
date_modified: Fri Aug 14 2020 11:18:00 GMT-0700
---
 
Pangkalahatang Checklist ng Cal/OSHA sa COVID-19 
para sa Mga Museo, Gallery, Zoo, at Aquarium 
Hulyo 2, 2020 
Ang checklist na ito ay inilaan upang matulungan ang mga employer sa museo, gallery, zoo, 
aquarium, at iba pang katulad na espasyo na ipatupad ang kanilang plano upang maiwasan 
ang pagkalat ng COVID-19 sa lugar ng trabaho at karagdagan sa Patnubay para sa Mga 
Museo, Gallery, Zoo, at Aquarium. Ang checklist na ito ay isang buod at naglalaman ng 
shorthand para sa ilang bahagi ng patnubay; maging pamilyar sa patnubay bago gamitin ang 
checklist na ito. 
Mga Nilalaman ng Nakasulat na Plano na 
Partikular sa Lugar ng Trabaho 
 Ang (mga) taong responsable para sa pagpapatupad sa plano.  
 Isang pagtatasa ng panganib at ang mga hakbang na gagawin upang 
mapigilan ang pagkalat ng virus. 
 Paggamit ng mga pantakip sa mukha, alinsunod sa patnubay ng CDPH. 
 Pagsasanay at komunikasyon sa mga manggagawa at kinatawan ng 
manggagawa tungkol sa plano. 
 Isang proseso upang suriin ang pagsunod at upang idokumento at iwasto ang 
mga kakulangan. 
 Isang proseso upang maimbestigahan ang mga kaso ng COVID, maalertuhan 
ang lokal na departamento ng kalusugan, at kilalanin at ihiwalay ang mga 
nagkaroon ng malapitang pag-kontak sa lugar ng trabaho at nahawaang 
manggagawa.  
 Mga protokol kapag nagkaroon ng biglaang pagkakahawahan sa lugar ng 
trabaho alinsunod sa patnubay ng CDPH. 
Mga Paksa para sa Pagsasanay sa 
Manggagawa 
 Impormasyon sa COVID-19, pagpigil sa pagkalat, at kung sino ang lalong 
mahina.  
 Kung ang mga establisiyemento ay nag-aalaga ng mga hayop, dapat 
magbigay ng impormasyon kung paano maiwasan ang pagkalat ng COVID-19 
sa pagitan ng mga tao at hayop, kung magkakaroon na ng ganito. 
 Pagsusuri sa sarili sa bahay, kasama ang mga pagsusuri sa temperatura at/o 
sintomas gamit ang mga alituntunin ng CDC. 
 
----------------Page (0) Break----------------
 Ang kahalagahan na hindi pumasok sa trabaho kung may mga sintomas ng 
COVID-19 ang mga manggagawa ayon sa inilarawan ng CDC, gaya ng ubo, 
lagnat, kahirapan sa paghinga, panginginig, pananakit ng kalamnan, pananakit 
ng ulo, pamamaga ng lalamunan, kamakailang pagkawala ng panlasa o pang-
amoy, pagbabara ng ilong o tumutulong sipon, pagduruwal o pagsusuka, o 
pagtatae, o kung sila ay, o ang isang taong nakasalamuha nila ay, na-diyagnos 
na may COVID-19.  
 Kailan humingi ng medikal na atensyon. 
 Ang kahalagahan ng paghuhugas ng kamay. 
 Ang kahalagahan ng pisikal na pagdistansya, sa parehong oras ng trabaho at 
pagkatapos ng trabaho. 
 Wastong paggamit ng mga pantakip sa mukha, kabilang ang impormasyon sa 
patnubay ng CDPH. 
 Impormasyon tungkol sa bayad na leave, kabilang ang Families First Coronavirus 
Response Act at mga benepisyo ng kabayaran sa mga manggagawa sa ilalim 
ng Executive Order N-62-20 ng Gobernador habang may bisa ang Order na iyon. 
 Sanayin ang sinumang pansamantala kontraktwal, boluntaryo, at iba pang uri ng 
manggagawa sa mga patakarang ito at tiyakin na mayroon silang 
kinakailangang suplay at PPE. 
Mga Paraan ng Pagkontrol at Pagsusuri sa 
Indibidwal 
 Mga pagsusuri sa sintomas at/o pagsusuri sa temperatura. 
 Hikayatin ang mga manggagawa, boluntaryo, at mga bisita na may sakit o 
nagpapakita ng mga sintomas ng COVID-19 na manatili sa bahay. 
 Hikayatin ang madalas na paghuhugas ng kamay at paggamit ng hand sanitizer. 
 Bigyan at tiyakin na gumagamit ang mga manggagawa at boluntaryo ng lahat 
ng kinakailangang kagamitan sa proteksiyon. 
 Magbigay ng mga disposable na guwantes sa mga manggagawa bilang 
karagdagan sa madalas na paghuhugas ng kamay o para sa iba pang gawain 
gaya ng paghahawak ng mga bagay na karaniwang hinahawakan o 
pagsasagawa ng pagsusuri para sa sintomas. 
 Magpaskil ng mga karatula upang ipaalam sa mga publiko na dapat silang 
gumamit ng mga pantakip sa mukha, magpatupad ng physical distancing, 
huwag hawakan ang kanilang mukha, madalas na hugasan ang kanilang mga 
kamay, at gumamit ng hand sanitizer. 
 Paalalahanan ang mga bisita na magdala ng pantakip sa mukha at ibigay ang 
mga ito sa mga dumarating ng wala nito. 
 Suriin ang mga panauhin at mga bisita para sa mga sintomas pagdating nila at 
magbigay ng mga takip sa mukha sa mga wala nito. 
 Magpakita ng isang hanay ng mga patakaran sa pasukan na magiging 
kondisyon ng pagpasok. 
 
 
 
----------------Page (1) Break----------------
Mga Protokol sa Paglilinis at Pag-disinfect 
 Magsagawa ng masusing paglilinis sa mga lugar sa loob na palaging 
pinupuntahan ng maraming tao at mga lugar ng trabaho para sa iba’t ibang 
tao, habang isinasaalang-alang ang mga ibabaw na mas malamang na 
hawakan ng mga bata.  
 Madalas na i-disinfect ang mga karaniwang ginagamit na ibabaw. 
 Hikayatin ang paggamit ng mga credit card at mga walang kontak na sistema 
ng pagbabayad. 
 I-disinfect ang anumang kagamitan na ginagamit ng iba’t ibang tao sa pagitan 
ng bawat paggamit. 
 I-disinfect ang mga kagamitang ipinapasa sa pagitan ng mga manggagawa at 
customer, tulad ng mga panulat, mapang magagamit ulit, atbp. 
 Magbigay ng mga pang-isahang gamit na mapa, gabay, atbp, at gawin ang 
mga itong digital upang magamit sa mga elektronikong device ng mga bisita. 
 Gumamit lamang ng mga audio headset, stroller, at iba pang ipinahihiram na 
kagamitan kung maaaring i-sanitize nang maayos ang mga ito pagkatapos ng 
bawat paggamit. 
 Lagyan ang mga terminal ng lugar ng trabaho ng wastong mga produktong 
panlinis, kabilang ang mga hand sanitizer at sanitizing wipes at tiyaking laging 
may magagamit na ganito. 
 Tiyaking mananatiling gumagana at naka-stock ang mga pangkalusugan na 
pasilidad sa lahat ng pagkakataon.  
 Mag-kabit ng mga hands-free na aparato kung posible. 
 Magbigay ng mga hand sanitizer at portable na lababo para sa mga bisita sa 
mga lugar na palaging pinupuntahan ng maraming tao, tulad ng mga pasukan. 
 Gumamit ng mga produkto na naaprubahan para sa paggamit laban sa COVID-
19 na nasa listahan ng mga naaprubahan ng Environmental Protection Agency 
(EPA) at sanayin ang mga manggagawa tungkol sa mga panganib ng kemikal, 
tagubilin sa produkto, kinakailangan sa bentilasyon, at kinakailangan ng 
Cal/OSHA. Sundin ang mga pamamaraan sa paglilinis na mas ligtas para sa may 
hika na inirerekomenda ng CDPH. 
 Tiyaking ligtas na gamitin ang lahat ng sistema at pasilidad ng tubig pagkatapos 
ng mahabang panahon ng pagsasara ng pasilidad. 
 Linisin ang mga sahig gamit ang vacuum na may HEPA filter o iba pang paraang 
hindi nagkakalat ng mga pathogen sa hangin. 
 Isaalang-alang ang pag-upgrade upang mapahusay ang pag-piltro ng hangin 
at bentilasyon. 
 Maglaan ng oras upang maipatupad ng mga manggagawa ang mga 
kasanayan sa paglilinis habang nasa kanilang shift at isaalang-alang ang mga 
ikatlong partido na kumpanya ng paglilinis. 
Mga Patnubay sa Pisikal na Pagdistansiya 
 Magpatupad ng mga hakbang upang pisikal na paghiwalayin ang mga tao nang 
hindi bababa sa anim na talampakan gamit ang mga pisikal na partisyon o visual 
----------------Page (2) Break----------------
na palatandaan (halimbawa, mga pagmamarka sa sahig, may kulay na tape, o 
mga karatulang nagsasaad kung saan dapat tumayo ang mga manggagawa). 
 Magdisenyo ng magkahiwalay na mga ruta para sa pagpasok at paglabas sa 
mga eksibit, mga gallery, mga viewing area, at mga lugar ng trabaho upang 
makatulong na mapanatili ang physical distancing, at maitaguyod ang mga 
lakarang may iisang direksyon, mga daanan, mga pasilyo, atbp, upang 
maiwasan ang pagsasalubong ng mga tao. 
 Maglagay ng mga karatula upang ipaalala sa mga tao ang physical distancing 
at paggamit ng mga takip sa mukha. 
 Magtalaga ng tauhan upang gabayan ang mga bisita sa mga matataong lugar 
upang maiwasan ang pagtitipon-tipon. 
 Limitahan ang maximum na pag-okupa upang suportahan ang physical distancing. 
 Muling ayusin ang mga lugar para sa mga live na pagtatanghal at mga palabas 
upang mapanatili ang physical distancing. 
 Limitahan ang mga grupo ng mga customer sa iisang yunit ng sambahayan, at 
huwag pagsamahin ang mga tao mula sa iba't ibang sambahayan sa parehong 
grupo ng paglilibot. 
 Ayusin muli o tanggalin ang mga upuan upang payagan ang physical distancing 
sa pagitan ng mga gumagamit. 
 Limitahan o isara ang mga interactive na eksibit kung saan kinakailangan ang 
pisikal na pakikipag-ugnayan o kung saan maaaring magtipun-tipon ang mga tao. 
 Isara ang mga palaruan, mga lugar ng paglalaro, mga istrukturang inaakyatan. 
 Gumamit ng mga kasanayan sa trabaho upang malimitahan ang bilang ng mga 
manggagawa sa mga lugar ng trabaho na ginagamit ng iba’t ibang tao. 
 Muling isaayos ang mga espasyo ng opisina, istasyon ng trabaho, mga check-out 
counter, atbp. upang mabigyang-daan ang hindi bababa sa anim na 
talampakang physical distancing sa pagitan ng mga manggagawa.  
 Gawing halinhinan ang mga pahinga ng manggagawa, alinsunod sa mga 
regulasyon sa sahod at oras, kung kinakailangan.  
 Muling isaayos, paghigpitan, o isara ang mga silid pahingahan at maglaan ng 
alternatibo kung saan maaaring magpatupad ng physical distancing. 
 Iwasan ang pagsakay sa iisang sasakyan kapag naglalakbay sa ari-arian.  
 Limitahan ang bilang ng mga indibidwal na sasakay sa isang elevator at tiyakin 
ang paggamit ng mga takip sa mukha. 
 Tanggalin ang personal na kontak para sa paghahatid ng mga produkto. 
 Muling idisenyo ang mga paradahan upang limitahan ang mga lugar ng 
pagtitipon at matiyak ang maayos na paghihiwalay, at limitahan ang kontak sa 
mga istasyon ng pagbabayad. 
----------------Page (3) Break----------------
