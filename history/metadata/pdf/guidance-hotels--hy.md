---
PDFFormatVersion: 1.6
IsAcroFormPresent: false
IsXFAPresent: false
Title: Hotels
Author: Kaina Pereira
Producer: AbleDocs Inc.
CreationDate: D:20200727120004-04'00'
ModDate: D:20200806091851-07'00'
date_created: Mon Jul 27 2020 12:00:00 GMT-0700
date_modified: Mon Jul 27 2020 12:00:00 GMT-0700
---
  
 
 
 
 
 
 
 
 
 
 
 
 
 
 
 
COVID-19 
ԳՈՐԾԱՐԱՐ 
ՈՒՂԵՑՈՒՅՑ՝ 
Հյուրանոցներ  
եւ կացարաններ 
Հուլիսի 29, 2020թ. 
covid19.ca.gov
----------------Page (0) Break----------------
ԱԿՆԱՐԿ 
2020 թվականի մարտի 19-ին, Հանրային առողջապահության նահանգային տեսուչը եւ 
Կալիֆորնիայի Հանրային առողջապահության դեպարտամենտի տնօրենը հրաման են 
արձակել, որով պահանջվում է, որ կալիֆորնիացիների մեծ մասը մնա տանը՝ բնակչության 
շրջանում COVID-19-ի տարածումը խաթարելու նպատակով: 
COVID-19-ի ազդեցությունը կալիֆորնիացիների առողջության վրա դեռեւս լիովին հայտնի 
չէ։ Նշված հիվանդությունը կարող է շատ թեթեւից (որոշ մարդիկ ախտանիշ չունեն) 
վերածվել մահվան հանգեցնող ծանր հիվանդության: Որոշ խմբեր, ներառյալ 65 եւ ավելի 
բարձր տարիքի մարդիկ, եւ նրանք, ում մոտ առկա են բժշկական այնպիսի լուրջ խնդիրներ, 
ինչպիսիք են սրտի կամ թոքերի հիվանդությունը կամ շաքարախտը, հոսպիտալացման եւ 
լուրջ բարդացումների ավելի մեծ վտանգի տակ են: Հիվանդության փոխանցումն առավել 
հավանական է այն ժամանակ է, երբ մարդիկ գտնվում են վարակված անձի հետ սերտ 
շփման մեջ կամ վատ օդափոխվող տարածքում, նույնիսկ, եթե այդ մարդը չունի կամ դեռեւս 
չի արտահայտել որեւէ ախտանիշ։ 
Արդյունաբերության կամ մասնագիտական խմբերի կողմից` ներառյալ կրիտիկական 
ենթակառուցվածքների աշխատողների շրջանակը, COVID-19-ի քանակի եւ տեմպերի 
վերաբերյալ ճշգրիտ տեղեկություններ առայժմ հասանելի չեն: Մի շարք 
աշխատատեղերում բազմաթիվ բռնկումներ են եղել, ինչը ցույց է տալիս, որ 
աշխատողները COVID-19 վարակ ձեռք բերելու կամ փոխանցելու վտանգի տակ են: 
Այսպիսի աշխատատեղերի օրինակներից են հիվանդանոցները, երկարաժամկետ 
խնամքի հաստատությունները, բանտերը, սննդի արտադրությունը, պահեստները, մսի 
վերամշակման գործարանները եւ մթերային խանութները: 
Քանի որ տանը մնալու որոշումները փոփոխված են, անհրաժեշտ է ձեռնարկել բոլոր 
հնարավոր քայլերը աշխատողների եւ հասարակության անվտանգության ապահովման 
ուղղությամբ: 
Կանխարգելման հիմնական պրակտիկան ներառում է՝ 
✓ֆիզիկական հեռավորություն առավելագույն հնարավոր չափով,
✓աշխատողների (որտեղ շնչառական օրգանների պաշտպանություն չի
պահանջվում)  հաճախորդների/գնորդների կողմից դեմքի ծածկոցների
կիրառում, եւ
✓ձեռքերի հաճախակի լվացում եւ կանոնավոր մաքրում եւ ախտահանում,
✓աշխատողների վերապատրաստում COVID-19 կանխարգելման պլանի այս եւ
այլ տարրերի վերաբերյալ։
Բացի այդ, շատ կարեւոր է աշխատավայրերում հիվանդության նոր դեպքերի 
հայտնաբերման ուղղությամբ համապատասխան գործընթացների իրականացումը եւ 
դրանց հաստատման դեպքում, առողջապահական մարմինների հետ համատեղ, արագ 
միջամտությունը` վարակի տարածումը դադարեցնելու համար: 
----------------Page (1) Break----------------
ՆՊԱՏԱԿ 
Այս փաստաթուղթը հյուրանոցների եւ կացարանների ոլորտի համար տրամադրում է 
ուղեցույցներ՝ աշխատողների եւ հաճախորդների համար անվտանգ, մաքուր միջավայր 
ապահովելու նպատակով:  
ՆՇՈՒՄ. Հյուրանոցների եւ կացարանների գործարկողներն այն վարչական 
շրջաններում, որոնք առողջապահական ծառայության ղեկավարի կողմից 
հաստատվել են հետագա վերաբացման համար, կարող են հետեւել հյուրանոցների 
ուղեցույցին (զբոսաշրջության եւ անհատական ճանապարհորդության համար) 
ըստ վարչական շրջանների՝ COVID-19 վարչական շրջանների ճանապարհային 
քարտեզի կայքում։ 
Այս ուղեցույցը նախատեսված չէ չեղարկելու կամ ուժը կորցրած ճանաչելու աշխատողի 
օրենքով, կանոնակարգերով կամ համատեղ սահմանված որեւէ իրավունք, եւ չի 
հանդիսանում սպառիչ, քանի որ այն չի ներառում առողջության վերաբերյալ 
վարչաշրջանի հրամաններ, չի հանդիսանում գոյություն ունեցող անվտանգության եւ 
առողջությանն առնչվող կարգավորող պահանջների փոխարինող, ինչպես օրինակ՝ 
Cal/OSHA-ն։1 Շարունակել մնալ իրազեկ Հանրային առողջության պահպանման 
ուղեցույցում եւ նահանգային/տեղական հրամաններում փոփոխությունների վերաբերյալ, 
քանի որ COVID-19-ի հետ կապված իրավիճակը շարունակվում է։ Cal/OSHA-ն 
պարունակում է ավելի շատ անվտանգության եւ առողջության պահպանման ուղենիշներ 
իրենց Cal/OSHA ուղեցույցում՝ Աշխատողներին կորոնավիրուսից պահպանելու 
պահանջների վերաբերյալ վեբ կայքում։ CDC-ն ունի լրացուցիչ ուղեցույց բիզնեսների եւ 
գործատուների համար։ 
Դեմքի ծածկոցների օգտագործման պահանջը 
Հունիսի 18-ին, CDPH-ը հրապարակեց Դեմքի ծածկոցների օգտագործման վերաբերյալ 
ուղեցույց, որը լայնորեն պահանջում է դեմքի ծածկոցների օգտագործում ինչպես 
հասարակության անդամների, այնպես էլ աշխատողների համար` բոլոր հասարակական 
եւ աշխատանքային վայրերում, որտեղ առկա է ազդեցության բարձր ռիսկ։  
Կալիֆորնիայում մարդիկ պետք է կրեն դեմքի ծածկոցներ, երբ նրանք զբաղվում են 
աշխատանքով, լինի դա աշխատավայրում կամ աշխատավայրից դուրս` 
•հասարակության ցանկացած անդամի հետ անձամբ շփվելիս,
•հասարակության անդամների այցելած տարածքներում աշխատելիս, անկախ
նրանից՝ թե հանրությունից որեւէ մեկը ներկա է այդ պահին, թե ոչ,
•ցանկացած վայրում աշխատելիս, որտեղ պատրաստվում կամ փաթեթավորվում է
սնունդ վաճառքի կամ այլ անձանց բաշխելու համար,
•ընդհանուր տարածքներում աշխատելիս կամ շրջելիս, ինչպիսիք են՝ միջանցքները,
աստիճանները, վերելակները եւ կայանատեղիները,
•ցանկացած սենյակում կամ փակ տարածքում, որտեղ ներկա են այլ մարդիկ
(բացառությամբ անձի սեփական տնային տնտեսության կամ բնակության վայրի
----------------Page (2) Break----------------
անդամների), եւ չեն կարող ֆիզիկապես հեռավորություն պահել, 
•ցանկացած հանրային փոխադրամիջոց կամ պարատրանզիտ (հատուկ միջանկյալ)
տրանսպորտային միջոց, տաքսի կամ անձնական ավտոմեքենա կամ համատեղ
փոխադրման տրանսպորտային միջոց վարելիս կամ գործարկելիս, որտեղ
ուղեւորները ներկա են։ Ուղեւորների բացակայության դեպքում, խստորեն
խորհուրդ է տրվում դեմքի ծածկոցների օգտագործումը։
Ուղեցույցում կարող եք գտնել ամբողջական տեղեկատվությունը, ներառյալ բոլոր 
պահանջներն ու այս կանոններում արված բացառությունները։ Դեմքի ծածկոցները 
խստորեն խրախուսվում են այլ հանգամանքներում, եւ գործատուները կարող են 
իրականացնել դեմքի ծածկոցին առնչվող լրացուցիչ պահանջներ` կատարելով իրենց 
պարտավորությունն աշխատողներին ապահով եւ առողջ աշխատավայր ապահովելու 
նպատակով։ Գործատուները պարտավոր են աշխատողներին տրամադրել դեմքի 
ծածկոցներ կամ փոխհատուցեն աշխատողներին` դրանց ձեռք բերման ողջամիտ 
ծախսերի համար։ 
Գործատուները պետք է մշակեն փոխզիջման/կարգավորման քաղաքականություն 
ցանկացած աշխատողի համար, որը բավարարում է դեմքի ծածկոցի կրման 
բացառություններից մեկը։ Եթե աշխատողը, ումից այլապես կպահանջվեր կրել դեմքի 
ծածկոց, այլ անձանց հետ հաճախակի շփման պատճառով, եւ, որ վերջինս, բժշկական 
վիճակով պայմանավորված, չի կարող կրել, ապա նրան պետք է տրամադրվի ոչ-
սահմանափակով այլընտրանք, ինչպես օրինակ՝ դեմքի վահան, որի ստորին եզրին 
ամրացված է կտոր, եթե դա հնարավոր է, եւ թույլ է տալիս բժշկական վիճակը։ 
Այն բիզնես ընկերություններն, որոնք բաց են հանրության համար, պետք է գիտակցեն 
CDPH-ի դեմքի ծածկոցների վերաբերյալ ուղեցույցում առկա դեմքի ծածկոցների կրման 
վերաբերյալ բացառությունները եւ կարող են չբացառել հասարակության որեւէ անդամի 
դեմքի ծածկոց չկրելու համար, եթե այդ անձը հետեւում է ուղեցույցին։ Բիզնես 
ընկերությունները պետք է մշակեն քաղաքականություններ հաճախորդների, 
պատվիրատուների, այցելուների եւ աշխատողների շրջանում այս բացառությունների 
գործածման համար։ 
----------------Page (3) Break----------------
 
 
Աշխատավայրին բնորոշ պլան 
• Յուրաքանչյուր վայրում ստեղծել գրավոր, աշխատավայրին բնորոշ 
COVID-19-ի կանխարգելման պլան, իրականացնել բոլոր 
աշխատանքային ոլորտների եւ բոլոր աշխատանքային 
առաջադրանքների ռիսկերի համապարփակ գնահատում, եւ 
յուրաքանչյուր վայրում նշանակել անձ այս պլանն իրականացնելու 
համար։ 
• Ներառել CDPH-ի դեմքի ծածկոցների վերաբերյալ ուղեցույցն 
աշխատավայրին հատուկ պլանում եւ ընդգրկել բացառություններ 
գործարկելու քաղաքականություն։ 
• Պարզել այն վայրի տեղական առողջապահական բաժանմունքի 
կոնտակտային տվյալները, որտեղ գտնվում է հաստատությունը՝ 
աշխատողներին COVID-19-ի բռնկումների մասին տեղեկություններ 
հաղորդելու համար: 
• Վերապատրաստել եւ հաղորդակցել աշխատողների եւ աշխատողների 
ներկայացուցիչների հետ պլանի վերաբերյալ, եւ այն հասանելի դարձնել 
աշխատողներին եւ նրանց ներկայացուցիչներին: 
• Պարբերաբար գնահատել աշխատավայրի համապատասխանությունը 
պլանին եւ փաստաթղթին, եւ շտկել հայտնաբերված թերությունները։ 
• Ուսումնասիրել COVID-19-ով պայմանավորված ցանկացած 
հիվանդություն, եւ որոշել, թե արդյոք աշխատանքին առնչվող 
գործոնները կարող էին նպաստել վարակման ռիսկին: 
Անհրաժեշտության դեպքում թարմացնել պլանը` հետագա դեպքերը 
կանխելու նպատակով։ 
• CDPH ուղենիշների համաձայն, իրականացնել անհրաժեշտ 
գործընթացներն ու ընթացակարգերը, երբ աշխատավայրում տեղի է 
ունենում բռնկում։ 
• Պարզել վարակակիր աշխատողի սերտ շփման շրջանակը (վեց 
ոտնաչափ հեռավորությամբ 15 կամ ավելի րոպեների ընթացքում) եւ 
ձեռնարկել քայլեր մեկուսացնելու COVID-19 դրական 
ախտորոշումով աշխատողին(ներին) եւ սերտ շփման շրջանակի 
անձանց։ 
• Հետեւել ստորեւ բերված ուղենիշներին։ Այս պահանջի չկատարումը կարող է 
հանգեցնել աշխատավայրում հիվանդությունների առաջացմանն, որոնք էլ 
կարող են հանգեցնել գործողությունների ժամանակավոր դադարեցման 
կամ սահմանափակման։ 
 
 
----------------Page (4) Break----------------
 
 
Թեմաներ աշխատողի վերապատրաստման 
համար 
• Տեղեկատվություն COVID-19-ի մասին, թե ինչպես կանխել դրա 
տարածումը, եւ թե, որ ուղեկցող հիվանդությունները կարող են մեծացնել 
անհատների մոտ վարակվելու վտանգը։ 
• Ինքնազննում տանը, ներառյալ մարմնի ջերմաստիճանի եւ/կամ 
ախտանիշների ստուգում՝ օգտագործելով CDC ուղենիշները։ 
• Աշխատանքի չգալու կարեւորությունը՝  
o եթե աշխատողն ունի COVID-19-ի ախտանիշներ, ինչպես 
նկարագրված է CDC-ի կողմից, օրինակ՝ ջերմություն կամ սարսուռ, 
հազ, հեւոց կամ դժվար շնչառություն, հոգնածություն, մկանային կամ 
մարմնի ցավեր, գլխացավ, համի կամ հոտի կորուստ, կոկորդի ցավ, 
քթի փակվածություն կամ արտադրություն, սրտխառնոց, փսխում կամ 
լուծ, ԿԱՄ 
o եթե աշխատողի մոտ աշխտորոշվել է COVID-19 եւ վերջինս դեռ դուրս 
չի եկել մեկուսացումից, ԿԱՄ  
o եթե վերջին 14 օրվա ընթացքում աշխատողը շփում է ունեցել մեկի 
հետ, ում մոտ ախտորոշվել է COVID-19, եւ որը համարվում է 
պոտենցիալ վարակիչ (այսինքն՝ դեռ մեկուսացման մեջ է)։ 
• Վերադառնալ աշխատանքի այն բանից հետո, երբ աշխատողը COVID-
19 ախտորոշում է ստանում միայն այն դեպքում, եթե առաջին 
ախտանշանների ի հայտ գալուց անցել է 10 օր, նրա ախտանիշները 
բարելավվել են, եւ աշխատողը վերջին 72 ժամվա ընթացքում չի ունեցել 
ջերմություն (առանց ջերմությունն իջեցնող դեղամիջոցների 
օգտագործման):  Առանց ախտանշաններով աշխատողը, ում մոտ 
ախտորոշվել է COVID-19, կարող է վերադառնալ աշխատանքի միայն 
այն դեպքում, եթե COVID-19-ի առաջին թեստի դրական արդյունքի 
ամսաթվից անցել է 10 օր։ 
• Դիմել բժշկական օգնության, եթե նրանց ախտանիշները դառնում են 
ծանր, ներառյալ կայուն ցավ կամ ճնշման զգացում կրծքավանդակում, 
շփոթմունք կամ կապտավուն շրթունքներ կամ դեմք։ Թարմացումները 
եւ հետագա մանրամասները հասանելի են CDC կայքում։ 
• Օճառով եւ ջրով ձեռքի հաճախակի լվացման կարեւորությունը, ներառյալ 
լվանալ օճառով 20 վարկյան (կամ առնվազն 60% էթանոլ (նախընտրելի) 
կամ 70% իզոպրոպանոլ (եթե ապրանքը պահվում առանց հսկողության 
երեխաների համար ոչ հասանելի տեղում) պարունակող ձեռքի 
ախտահանող միջոցի օգտագործումը, երբ աշխատողները չեն կարող 
----------------Page (5) Break----------------
 
հասնել լվացարան կամ ձեռքի լվացման վայր, ըստ CDC ուղենիշների)։ 
• Ֆիզիկական հեռավորության պահպանման կարեւորությունը, ինչպես 
աշխատանքային վայրում, այնպես էլ վայրից դուրս գտնվելու ժամանակ 
(տե՛ս ֆիզիկական հեռավորություն բաժինը ստորեւ): 
• Դեմքի ծածկոցների պատշաճ օգտագործում, այդ թվում՝ 
o Դեմքի ծածկոցները չեն պաշտպանում կրող անձին եւ չեն 
հանդիսանում անհատական պաշտպանիչ սարքավորումներ 
(personal protective equipment, PPE)։ 
o Դեմքի ծածկոցները կարող են օգնել պաշտպանել կրողին մոտ գտնվող 
մարդկանց, սակայն չեն փոխարինում ֆիզիկական հեռավորության եւ 
ձեռքերի հաճախակի լվացման անհրաժեշտությանը։ 
o Դեմքի ծածկոցները պետք է ծածկեն քիթն ու բերանը։ 
o Աշխատողները պետք է լվանան կամ ախտահանեն ձեռքերը դեմքի 
ծածկոցներն օգտագործելուց կամ կարգավորելուց հետո։ 
o Խուսափել աչքերին, քթին եւ բերանին դիպչելուց: 
o Դեմքի ծածկոցները չպետք է լինեն համատեղ օգտագործման, եւ 
յուրաքանչյուր օգտագործումից հետո պետք է լվացվեն կամ հեռացվեն։ 
• CDPH դեմքի ծածկոցների օգտագործման վերաբերյալ ուղեցույցում, 
պարունակվող տեղեկատվություն, որը սահմանում է հանգամանքները, 
որոնց դեպքում պետք է կրել դեմքի ծածկոցները, եւ բացառությունները, 
ինչպես նաեւ քաղաքականությունները, աշխատանքային կանոնակարգերը եւ գործելակերպերը, որոնք գործատուն ընդունել է՝ դեմքի ծածկոցների 
օգտագործումն ապահովելու նպատակով։ Վերապատրաստման 
դասընթացը պետք է ներառի նաեւ գործատուի վարած 
քաղաքականությունը, թե ինչպես վարվել այն մարդկանց հետ, ովքեր 
ազատված են դեմքի ծածկոց կրելուց։ 
• COVID-19-ի կանխարգելման քաղաքականության մեջ պատշաճ կերպով 
պատրաստված ցանկացած անկախ կապալառուի, ժամանակավոր կամ 
պայմանագրային աշխատողներին, ինչպես նաեւ հաստատության 
կամավորներին ապահովել անհրաժեշտ անհատական պաշտպանիչ 
սարքավորումներով: Այս պարտականությունները ժամանակից շուտ 
քննարկել ժամանակավոր եւ/կամ պայմանագրային աշխատողների հետ: 
• Տեղեկատվություն վճարովի արձակուրդի նպաստների վերաբերյալ, որ 
աշխատողը կարող է իրավունակ լինել ստանալու, ինչը ֆինանսապես ավելի 
կհեշտացնի վերջինիս տանը մնալը։ Տե՛ս լրացուցիչ տեղեկատվություն 
COVID-19-ի համար հիվանդության արձակուրդի եւ աշխատողի 
փոխհատուցման աջակցման կառավարության ծրագրերի վերաբերյալ, 
ներառյալ՝ Ընտանիքների համար կորոնավիրուսի առաջին արձագանքման 
ակտի շրջանակում աշխատողների հիվանդության արձակուրդի մասով 
իրավունքները, եւ աշխատողի իրավունքները՝ աշխատողների 
----------------Page (6) Break----------------
 
փոխհատուցման նպաստների եւ աշխատանքով պայմանավորված COVID-
19-ով վարակման կանխավարկածի՝ համաձայն նահանգապետի N-62-20 
գործադիր հրամանի, մինչ այն գտնվում է ուժի մեջ։ 
 
Անհատական հսկողության միջոցառումներ 
եւ զննում 
• Ապահովել ջերմաստիճանի եւ/կամ ախտանիշի ստուգումներ բոլոր 
աշխատողների համար՝ նրանց հերթափոխի սկզբում, եւ բոլոր 
մատակարարիների, կապալառուների կամ այլ աշխատողների, որոնք մուտք 
են գործում հաստատություն: Որքան հնարավոր է խուսափել հպել 
ջերմաստիճանի/ախտանիշի ստուգման սարքը աշխատողներին։   
• Եթե պահանջվում է ինքնազննում տանը, ինչը համապատասխան 
այլընտրանք է այն հաստատությունում ապահովելու համար, համոզվել, որ 
ստուգումն իրականացվել է նախքան աշխատողի տանից դուրս գալը՝ 
հերթափոխի համար, եւ որ նա հետեւում է CDC ուղենիշներին, ինչպես 
նկարագրված է վերոնշյալ՝ «Թեմաներ աշխատողի վերապատրաստման 
համար» բաժնում։ 
• Այն աշխատողներին եւ հաճախորդներին, ովքեր հիվանդ են կամ 
COVID-19-ի ախտանիշներ ունեն՝ խրախուսել տանը մնալ։ 
• Գործատուները, անհրաժեշտության դեպքում, պետք է տրամադրեն եւ 
ապահովեն աշխատողներին՝ օգտագործել բոլոր անհրաժեշտ 
պաշտպանիչ սարքավորումները, ներառյալ աչքերի պաշտպանություն ու 
ձեռնոցներ:  
• Գործատուները պետք է հաշվի առնեն, թե որտեղ կարող է մեկանգամյա 
օգտագործման ձեռնոցների կիրառումը օգտակար լինել ի լրումն ձեռքերի 
հաճախակի լվացման կամ ձեռքերի ախտահանիչ միջոցի օգտագործման, 
այս օրինակներն այն աշխատողների համար են, ովքեր զննում են 
մյուսների ախտանիշները կամ գործածում ընդհանուր օգտագործման 
իրեր։ 
• Տնային տնտեսությունը պետք է սպասարկի սենյակները, միայն երբ 
հյուրերի բացակայության ժամանակ։ Մաքրման ժամանակ տնային 
տնտեսուհիներին պետք է հանձնարարական տրվի նվազագույնի չափ 
հյուրերի անձնական իրերին դիպչել: Տնային տնտեսավարողներին պետք է 
հրահանգ ել՝ միացնել օդափոխման համակարգերը եւ/կամ բաց 
պատուհաններով աշխատել, եթե դա հնարավոր է, օդի շրջանառությունը 
բարձրացնելու նպատակով: 
• Գործատուները պետք է խրախուսեն ձեռքի լվացումը օճառով եւ ջրով 
եւ/կամ օգտագործեն պատշաճ ձեռքի մաքրման միջոցներ աշխատողների 
համար` հյուրերի հետ փոխհարաբերություններից հետո, սենյակները 
----------------Page (7) Break----------------
 
մաքրելուց հետո եւ փոստարկղը բացելուց հետո կամ հաճախակի 
օգտագործվող իրերին դիպչելուց հետո: Սպասավոր ծառայության 
վարորդները, բեռնափոխադրումներ կատարողները եւ տնային 
տնտեսուհիները պետք է պարբերաբար լվանան իրենց ձեռքերը 
հերթափոխի ընթացքում եւ/կամ օգտագործեն պատշաճ ձեռքը մաքրող 
միջոցներ: 
• Հյուրերը եւ այցելուները պետք է ջերմությունը ստուգեն եւ/կամ 
ախտանիշների զննում անցնեն ժամանելուն պես, եւ նրանց պետք է խնդրել 
օգտագործել ձեռքի մաքրման միջոց եւ կրել դեմքի ծածկոց։ 
Հնարավորության դեպքում, տրամադրել դեմքի ծածկոցներ հյուրերին, եթե 
նրանք ժամանելիս դեմքի ծածկոցներ չեն կրում: Համապատասխան 
ազդանշանները նույնպես պետք է ցուցադրվեն, ուրվագծելով դեմքի 
պատշաճ ծածկոցների օգտագործումը եւ ֆիզիկական հեռավորություն 
պահպանելու պրակտիկաները սեփականության տարածքում: 
• Հիշեցնել հյուրերին՝ նախապես իրենց հետ ունենալ դեմքի ծածկոց, եւ 
տրամադրել այն անձանց, հնարավորության դեպքում, ովքեր ներկայանում 
են առանց դրա։ 
 
Մաքրման եւ ախտահանման ընթացակարգեր 
• Կատարել մանրակրկիտ մաքրում այնպիսի բարձր երթեւեկ ունեցող 
վայրերում, ինչպիսիք են հյուրանոցների նախասենյակները, 
ընդունարանները, զանգի սեղանները, ընդմիջման սենյակները եւ սննդի 
վայրերը, հանդերձարանները, բեռնման տարածքները, խոհանոցները, 
մուտքի եւ ելքի վայրերը, ներառյալ աստիճանավանդակները, 
շարժասայլակները եւ հսկվող վերելակները:  
• Ախտազերծել հաճախ օգտագործվող մակերեսները օրվա եւ երեկոյի 
ընթացքում, ներառյալ` դռան բռնակները, հյուրասենյակի ներքին 
կողպեքները, վաճառքի մեքենաները եւ սառնարանները, լույսի 
անջատիչները, հեռուստացույցի հեռակառավարիչները, հեռախոսները, 
վարսահարդարիչները, լվացքի եւ չորացնող մեքենայի դռները եւ 
կառավարման վահանակները, ուղեբեռի սայլերը, մերձաքաղաքային 
գնացքի դռների բռնակները, զուգարանները եւ լվացարանները: 
Ախտահանել մակերեսները սենյակների ամենօրյա մաքրման ժամանակ: 
Մաքրել կեղտոտ իրերը ախտահանելուց առաջ: 
• Աշխատողներին հատկացնել ժամանակ իրենց հերթափոխի ընթացքում՝ 
մաքրում իրականացնելու համար։ Մաքրման գործողությունները պետք է 
հանձնարարվեն աշխատանքային ժամերին, որպես աշխատողների 
աշխատանքային պարտականությունների մաս։ 
• Սարքավորել աշխատանքային տարածքները, սեղանները, 
ընդունարանները պատշաճ ախտահանիչ նյութերով, որոնք  
նախատեսված են ձեռքերի ախտահանման համար, ախտահանող 
----------------Page (8) Break----------------
 
նյութերով, տրամադրել հաճախորդներին անմիջապես սպասարկող բոլոր 
աշխատողներին անհատական ախտահանիչներ ձեռքերի համար։ 
• Համոզվել, որ սանիտարական հաստատությունները միշտ մնում են 
գործող եւ պահեստավորված եւ անհրաժեշտության դեպքում տրամադրում 
են լրացուցիչ օճառ, թղթե սրբիչներ եւ ձեռքի ախտահանիչ միջոցներ: 
• Քիմիական ախտահանիչներ ընտրելիս գործատուները պետք է 
օգտագործեն COVID-19-ի դեմ օգտագործման համար հաստատված եւ 
Շրջակա միջավայրի պահպանության գործակալության (EPA) կողմից 
հաստատված ցանկում ներառված արտադրատեսակներ, եւ հետեւեն 
արտադրատեսակի օգտագործման ցուցումներին։ Օգտագործել 
ախտահանիչներ, պիտակավորված՝ որպես արդյունավետ միջոց ի դեմս 
առաջացող վիրուսային պաթոգենների, նոսր կենցաղային 
սպիտակեցնող լուծույթներ (5 ճաշի գդալ մեկ գալոն ջրի համար), կամ 
ալկոհոլային լուծույթներ առնվազն 70% ալկոհոլի պարունակությամբ, 
որոնք համապատասխան են տվյալ մակերեսին։ Աշխատողներին 
տրամադրել դասընթացներ քիմիական վտանգների, արտադրողի 
ցուցումների, օդափոխության պահանջների, եւ Cal/OSHA պահանջների 
վերաբերյալ՝ անվտանգ օգտագործման նպատակով։ Մաքրող կամ 
ախտահանող միջոցներ օգտագործող աշխատողները պետք է հագնեն 
ձեռնոցներ եւ այլ պաշտպանիչ սարքավորումներ, ինչպես դա 
պահանջվում է արտադրանքի ցուցումներով: Հետամուտ լինել Հանրային 
առողջապահության Կալիֆորնիայի դեպարտամենտի կողմից 
առաջարկվող մաքրման անշնչարգել մեթոդներին եւ ապահովել պատշաճ 
օդափոխությունը։ 
• Հնարավորության դեպքում, չմաքրել հատակներն ավելով կամ այլ 
մեթոդներով, որոնք կարող են ցրել պաթոգենները օդի մեջ: 
Հնարավորության դեպքում օգտագործե՛ք HEPA զտիչով վակուում։ 
• Լեգիոնելլեզի եւ ջրի հետ կապված այլ հիվանդությունների ռիսկը 
նվազագույնի հասցնելու համար, քայլեր ձեռնարկել՝ համոզվելու համար, 
որ ջրային բոլոր համակարգերը եւ տարատեսակները (օրինակ՝ խմելու 
ցայտաղբյուրները, դեկորատիվ ցայտաղբյուրները) անվտանգ են 
օգտագործման համար` հաստատության երկարատեւ դադարեցումից 
հետո: 
• Խուսափել հնարավորության դեպքում հեռախոսներ, պլանշետներ, 
նոութբուքեր, գրասեղաններ, գրիչներ, այլ աշխատանքային պարագաներ 
կամ գրասենյակային պիտույքներ համատեղ օգտագործել: Երբեք 
համատեղ չօգտագործել անհատական պաշտպանիչ սարքավորումները։ 
Ընդհանուր օգտագործման ցանկացած գործիք եւ սարքավորում պետք է 
ախտահանվի յուրաքանչյուր հերթափոխից առաջ, ընթացքում եւ դրանից 
հետո կամ ցանկացած պահին կամ, երբ սարքավորումը կտեղափոխվի նոր 
աշխատողի մոտ: Սա ներառում է հեռախոսներ, ռադիոհաղորդիչներ, 
համակարգիչներ եւ կապի այլ սարքեր, վճարման տերմինալներ, 
խոհանոցային սարքավորումներ, ինժեներական գործիքներ, 
----------------Page (9) Break----------------
 
անվտանգության կոճակներ, թերթեր, տնային սայլեր եւ մաքրման 
սարքավորումներ, ստեղներ, ժամացույցներ եւ ուղիղ շփման բոլոր այլ իրեր: 
• Դադարեցնել ընդհանուր սննդի եւ ըմպելիքների սարքավորումների 
օգտագործումը գրասենյակային պահարաններում (ներառյալ սուրճ 
պատրաստելու համօգտագործված սարքեր): Չօգտագործել ձեռքով 
սառցե մեքենաները կամ օգտագործել առանց ձեռքերի հպման 
մեքենաներ: 
• Դիտարկել բարձր-արդյունավետությամբ աշխատող դյուրակիր 
օդամաքրիչների տեղակայումը, հնարավորինս բարձր 
արդյունավետությամբ օդազտիչներով կառույցի արդիականացումը եւ 
այլ փոփոխությունների կատարումը, գրասենյակներում, 
հյուրասենյակներում եւ այլ վայրերում արտաքին օդի եւ օդափոխության 
քանակը մեծացնելու համար։ 
 
Հյուրանոցային գործառնությունների համար 
մաքրման եւ ախտահանման լրացուցիչ 
գորընթացներ 
• Բոլոր վերաօգտագործող նյութերը, ինչպիսիք են ամսագրերը, 
ընտրացանկերը, տեղական քարտեզները, կտրոնները եւ այլն, պետք է 
հանվեն սենյակներից: Կարեւոր տեղեկատվությունը պետք է ներկայացվի 
որպես մեկանգամյա օգտագործման նյութ եւ/կամ հրապարակվի 
էլեկտրոնային եղանակով: 
• Կեղտոտ սպիտակեղենները պետք է հանվեն եւ տեղափոխվեն 
հյուրասենյակներից մեկանգամյա օգտագործման պայուսակներում: Բոլոր 
սրբիչների եւ սպիտակեղենի հեռացումը յուրաքանչյուր հյուրի գնալուց 
հետո պետք է ներառի բոլոր իրերը, անկախ նրանից, թե դրանք 
օգտագործվել են, թե ոչ: Այս իրերը պետք է փաթեթավորվեն 
հյուրասենյակում՝ տեղափոխման ընթացքում ավելորդ շփումը կանխելու 
համար: Բոլոր անկողնային սպիտակեղենը եւ լվացքը պետք է լվացվեն 
բարձր ջերմաստիճանի պայմաններում եւ մաքրվեն` համաձայն CDC-ի 
ուղենիշների: 
• Հնարավորության դեպքում՝ համարները թափուր թողնել դրանց 
մաքրելուց 24-ից 72 ժամ առաջ եւ հետո։ 
• COVID-19-ի ենթադրյալ դեպքը կասկածելիս հյուրի սենյակը պետք է 
հեռացվի ծառայությունից եւ կարանտինացվի: Հյուրի սենյակը չպետք է 
վերադարձվի ծառայության, քանի դեռ կասկածը չի հաստատվել կամ 
ժխտվել: Դրական դեպքի առկայության դեպքում, սենյակը պետք է 
վերադառնա ծառայության միայն ուժեղացված ախտահանման անցնելուց 
հետո, համաձայն CDC ուղենիշների։ 
• Տեղադրել ձեռքի մաքրման դիսպենսերներ, հնարավորության դեպքում 
----------------Page (10) Break----------------
 
առանց ձեռքը կպնելու տեխնոլոգիայով, հիմնական հյուրերի եւ 
աշխատողների մուտքերի եւ շփման վայրերում, ինչպիսիք են՝ 
ավտոճանապարհները, ընդունելության տարածքները, հյուրանոցների 
նախասենյակները, ռեստորանների մուտքերը, հանդիպումների եւ 
համաժողովների անցկացման վայրերը, վերելակների տարածքները, 
լողավազանները, սրահները եւ վարժանքի վայրերը: 
 
Ֆիզիկական հեռավորության պահպանման 
ուղենիշներ 
• Իրականացնել միջոցառումներ աշխատողների, հյուրերի եւ այցելուների 
միջեւ նվազագույնը վեց ոտնաչափ ֆիզիկական հեռավորության 
ապահովման համար: Սա կարող է ներառել ֆիզիկական միջնապատերի 
կամ տեսողական ցուցանակների օգտագործումը (օրինակ, հատակի 
գծանշանները կամ նշանները` աշխատողներին եւ 
հաճախորդներին/այցելուներին ցույց տալու համար, թե որտեղ պետք է 
նրանք կանգնած լինեն): Ցանկացած տարածք, որտեղ հյուրերը կամ 
աշխատողները հերթ են կանգնում, պետք է հստակ նշվեն 
համապատասխան ֆիզիկական հեռավորության վրա: Սա ներառում է 
գրանցումը, դուրս գրվելը, վերելակների նախամուտքերը, սրճարանը եւ 
ճաշասենյակը, տաքսիի եւ համատեղ օգտագործման 
ուղեւորափոխադրման տրանսպորտային միջոցները։ 
• Ֆիզիկական հեռավորության վերաբերյալ ընթացակարգերը պետք է 
օգտագործվեն աշխատողների ընդմիջման վայրերում, ընդհանուր 
վերահսկման տարածքներում, դասասենյակներում, գրասենյակային 
տարածքների ընդհանուր բաժանումներում, ծառայությունների 
պատուհանում (բանկային թելլերի ոճի պատուհանի միջոցով) եւ բարձր 
երթեւեկ ունեցող այլ վայրերում` աշխատողների միջեւ համապատասխան 
հեռավորությունն ապահովելու համար։ 
• Նախնական հերթափոխի հանդիպումները պետք է իրականացվեն 
վիրտուալ կերպով կամ այն տարածքներում, որոնք թույլ են տալիս 
աշխատողների միջեւ համապատասխան ֆիզիկական հեռավորություն: 
Ավելի մեծ դեպարտամենտները պետք է տարանջատեն ժամանման 
ժամերը, որպեսզի նվազագույնի հասցնեն երթեւեկության ծավալը 
միջանցքներում եւ սպասարկման վերելակներում: 
• Կարգավորել աշխատողի ընդմիջումները, աշխատավարձի եւ 
ժամի կանոնակարգերի համաձայն՝ պահպանելու ֆիզիկական 
հեռավորության վերաբերյալ ընթացակարգերը։ 
• Դիտարկել աշխատողներին առաջարկ անելու հարցն, ովքեր 
պահանջում են պարտականությունների փոփոխված 
տարբերակներ, որոնք նվազագույնի են հասցնում իրենց շփումները 
հաճախորդների եւ այլ աշխատողների հետ (օրինակ՝ գույքագրումը 
----------------Page (11) Break----------------
 
կառավարելը, այլ ոչ թե դռնապանի աշխատասեղանին աշխատելը 
կամ հեռահաղորդակցման միջոցով վարչական կարիքները 
ղեկավարելը)։ 
• Փակել ընդմիջման սենյակները, օգտագործել խոչընդոտներ կամ ավելացնել 
սեղանների/աթոռների միջեւ հեռավորությունը` աշխատողներին 
առանձնացնելու եւ ընդմիջումների ժամանակ հավաքներից խուսափելու 
համար: Հնարավորության դեպքում ստեղծել բացօթյա ընդմիջման 
տարածքներ` ստվերային ծածկոցներով եւ նստատեղերով, որոնք 
ապահովում են ֆիզիկական հեռավորությունը: 
• Վերափոխել գրասենյակային տարածքները, քնելու համար առանձնացված 
տեղերը, նախասենյակները, դիմասրահի մուտքի կետերը, բիզնես 
կենտրոնները, դռնապան սպասարկման տարածքները եւ այլ տարածքները, 
եթե հնարավոր է` աշխատատեղերն ու հյուրերի տեղավորումը 
ապահովելու համար` թույլ տալով առնվազն վեց ոտնաչափ 
հեռավորություն։ 
• Աշխատողներին արգելել հավաքվել բարձր երթեւեկության վայրերում, 
ինչպիսիք են լոգասենյակները եւ դահլիճները, եւ հնարավորության դեպքում 
ստեղծել  երթեւեկության համար ուղիղ միջանցքներ եւ անցումներ, 
որպեսզի հնարավորության դեպքում վերացնել մարդկանց միմյանց կողքով 
անցնելը: 
• Սահմանափակել վերելակից օգտվող անձանց թիվը: Այս պահանջների 
մասին հայտնեք ազդանշանների միջոցով: 
• Պահանջել աշխատողներից՝ խուսափել ձեռքսեղմումները եւ նմանատիպ 
ողջույնները, որոնք խախտում են ֆիզիկական հեռավորությունը։ 
• Դադարեցնել անձից-անձ շփումն՝ աշխատավայրեր ապրանքներ 
մատակարարելու նպատակով։ Խուսափել այլ անձանց գրիչները եւ 
ամրակ-տախտակները կիրառելուց, դրանց դիպչելուց։                                            
----------------Page (12) Break----------------
 
 
Հյուրանոցային գործառնությունների 
համար ֆիզիկական հեռավորության 
լրացուցիչ ցուցումներ 
• Հյուրերը պետք է մուտք ունենան դռների միջով, որոնք կա՛մ բաց են, 
հնարավորության դեպքում, կա՛մ ավտոմատացված են, կա՛մ ձեռքով 
կառավարվում են այն աշխատողի կողմից, ով հաճախակի ձեռքերը լվանում է եւ/կամ օգտագործում է պատշաճ մաքրող միջոցներ։ 
• Իրականացնել պիկ ժամանակահատվածի հերթագրման 
ընթացակարգերը, ներառյալ աշխատողին, ով ողջունում է հյուրերին 
եւ խնդրել մարդկանց հերթ պահել դրսում՝ անձանց միջեւ ֆիզիկական 
հեռավորության վրա առնվազն վեց ոտնաչափ պահպանելու համար: 
• Աշխատողները չպետք է բացեն մեքենաների կամ տաքսիների 
դռները: 
• Հյուրասենյակների սպասարկում, լվացքի եւ չոր մաքրման 
ծառայություններ, ինչպես նաեւ հարմարավետ առաքում, 
հնարավորության դեպքում պետք է հասանելի լինեն անվտագ 
վերցնելու եւ առաքման արձանագրությունների օգնությամբ: 
• Ռեստորաններ ունեցող հյուրանոցները պետք է սահմանափակվեն 
սենյակներ տարվող եւ առանց դիպչելու մատուցվող 
կերակրատեսակներով ու ըմպելիքներով՝ մինչեւ թույլատրվի 
փոփոխված կարգով կամ ամբողջ ծավալով վերաբացել 
ճաշասենյակներ ունեցող հաստատությունները։ 
• Լողավազաններ ունեցող հյուրանոցները պետք է ապահովեն 
ֆիզիկական հեռավորության պահանջների կիրարկումը, ինչը կարող 
է ներառել լողավազաններում յուրաքանչյուր անձի համար առանձին 
գիծ սահմանելը։ 
• Գոլֆի դաշտով հյուրանոցները պետք է թույլատրեն միայն մեկ 
խաղացողի մեկ սայլի մեջ, բացառությամբ անմիջական ընտանիքի եւ 
այն մարդկանց, ովքեր համատեղ կյանք են վարում եւ մեծացնում են 
ժամանակի տարածությունը, եւ պետք է բացվեն միայն այն ժամանակ, 
երբ գոլֆի խաղադաշտերը թույլատրվեն վերաբացել: 
 
 
 
 
 
----------------Page (13) Break----------------
 
Հյուրանոցների լիարժեք շահագործումը 
վերսկսումից հետո կիրառվելիք 
նկատառումներ 
• Ճաշելու ռեստորաններ, բարեր, ֆիթնես կենտրոններ, սպա 
կենտրոններ, խնամքի սրահներ, մեծ հանդիպումների սրահներ, 
բանկետների դահլիճներ կամ համաժողովների կենտրոններ ունեցող 
հյուրանոցները պետք է այդ տարածքները փակ պահեն այնքան 
ժամանակ, մինչեւ որ այդ տեսակի հաստատություններից 
յուրաքանչյուրին կթույլատրվի վերսկսել փոփոխված կամ լիարժեք 
շահագործումը: 
• Երբ թույլատրվի փոփոխված կամ լիարժեք շահագործման 
պայմաններով վերաբացվել ճաշասենյակներով ռեստորաններ եւ 
բարեր ունեցող հյուրանոցները, ապա պետք է՝ 
o Կրճատել տեղերի քանակը կամ վերադասավորել դրանք այնպես, 
որ յուրաքանչյուր խմբի կամ երեկույթի հյուրերի միջեւ պահպանվի 
առնվազն վեց ոտնաչափ տարածություն։ 
o Սննդի վերամշակման եւ ռեստորանային գործունեության ոլորտում 
հետեւել մաքրման եւ ախտահանման լրացուցիչ հատուկ 
ընթացակարգերին։ 
o Ծանոթանալ ռեստորանների եւ բարերի շահագործման 
ուղենիշներին, երբ դրանք հրապարակվեն COVID-19 
կանխարգելման եւ հաղթահարման գործողությունների պլանի վեբ 
կայքում։ 
• Երբ թույլատրվի վերաբացվել փոփոխված կամ լիարժեք 
շահագործման պայմաններով ֆիթնես կենտրոններ, սպա 
կենտրոններ եւ խնանքի սրահներ ունեցող հյուրանոցները, ապա 
հնարավորության դեպքում դրանք պետք է հետեւեն COVID-19 
կանխարգելման եւ հաղթահարման գործողությունների պլանի վեբ 
կայքում բերված ուղենիշներին։ 
• Երբ նահանգային կամ տեղական մակարդակով տրված 
կարգադրություններով թույլատրվեն ավելի մեծ հավաքույթներ, ապա 
հանդիպումների խորհրդակցությունների, բանկետների կամ այլ 
միջոցառումների անցկացման հարմարություններ ունեցող 
հյուրանոցները պարտավոր կլինեն. 
o Փոխել սենյակի դասավորությունը՝ ապահովելու ֆիզիկական 
հեռավորությունը հյուրերի միջեւ։ 
o Նվազեցնել խորհրդակցությունների եւ հանդիպումների սենյակներում 
գտնվող անձանց թիվը, որպեսզի պահպանել մասնակիցների միջեւ 
առնվազն վեց ոտնաչափ ֆիզիկական հեռավորություն։ 
o Կասեցնել ինքնասպասարկման մոդելով գործող սննդի 
----------------Page (14) Break----------------
 
ծառայությունը եւ փոխարինել այն այլընտրանքային 
ծառայության տեսակներով։ 
o Հանդիպումների եւ համաժողովների կենտրոնների վերաբերյալ 
լրացուցիչ հրահանգներ ստանալու համար, հնարավորության 
դեպքում՝ հետեւել COVID-19 կանխարգելման եւ հաղթահարման 
գործողությունների պլանի վեբ կայքում բերված ուղենիշներին։ 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1Խոցելի բնակչության համար անհրաժեշտ է հաշվի առնել լրացուցիչ պահանջներ։ Հյուրանոցները 
եւ կացարանները պետք է համապատասխանեն Cal/OSHA (Աշխատանքի եւ առողջության 
պաշտպանության դաշնային գործակալություն) բոլոր չափորոշիչներին եւ պատրաստ լինեն 
հետեւելու իրենց ուղեցույցին, ինչպես նաեւ Հիվանդությունների վերահսկման եւ կանխարգելման 
կենտրոնների (CDC) եւ Հանրային առողջապահության Կալիֆորնիայի դեպարտամենտի (CDPH) 
ուղեցույցին։ Բացի այդ, գործատուները պետք է պատրաստ լինեն փոփոխել իրենց 
գործողությունները, քանի որ այդ ուղենիշները փոխվում են: 
 
 
 
----------------Page (15) Break----------------
