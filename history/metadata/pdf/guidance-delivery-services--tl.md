---
PDFFormatVersion: 1.6
IsAcroFormPresent: false
IsXFAPresent: false
Title: Delivery Services
Author: Kaina Pereira
Producer: AbleDocs Inc.
CreationDate: D:20200717195113-04'00'
ModDate: D:20200805181707-07'00'
date_created: Fri Jul 17 2020 19:51:00 GMT-0700
date_modified: Fri Jul 17 2020 19:51:00 GMT-0700
---
1 
GABAY NG 
INDUSTRIYA 
PARA SA 
COVID-19: 
Mga Serbisyo sa 
Paghahatid 
Hulyo 29, 2020 
covid19.ca.gov 
----------------Page (0) Break----------------
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado 
at Direktor ng Departamento ng Pampublikong Kalusugan ng California ng utos na 
nag-aatas sa karamihan sa mga taga-California na manatili sa bahay upang pigilan 
ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (walang 
sintomas ang ilang tao) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong gulang 
o pataas at ang may dati nang malulubhang medikal na kondisyon, tulad ng sakit sa
puso o sakit sa baga o diabetes, ay may mas malaking pagkakataong ma-ospital at
magkaroon ng malulubhang komplikasyon. Pinakamalaki ang posibilidad ng paghawa
kapag ang mga tao ay may malapitang pakikipag-ugnayan o nasa lugar na hindi
maayos ang bentilasyon na may kasamang nahawaan na tao, kahit na walang
anumang sintomas o hindi pa nagkakaroon ng mga sintomas ang taong iyon.
Sa ngayon, walang tumpak na impormasyon tungkol sa bilang at mga rate ng COVID-
19 ayon sa industriya o mga grupo ng trabaho, kabilang ang mga napakahalagang 
manggagawa sa imprastraktura. Nagkaroon ng maraming paglaganap sa iba't ibang 
lugar ng trabaho, na nagpapahiwatig na nasa panganib na makakuha o 
makapagpasa ng COVID-19 ang mga manggagawa. Kasama sa mga halimbawa ng 
mga lugar ng trabaho na ito ang mga ospital, pasilidad ng pangmatagalang 
pangangalaga, kulungan, produksyon ng pagkain, warehouse, planta sa pagproseso 
ng karne, at grocery store. 
Habang nagbabago ang mga utos na manatili sa bahay, napakahalagang gawin 
ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓pisikal na pagdistansiya hanggang sa pinakamalayong posible,
✓paggamit ng mga takip sa mukha ng mga manggagawa (kung saan
hindi kinakailangan ang proteksyon sa paghinga) at mga
customer/kliyente,
✓madalas na paghuhugas ng kamay at regular na paglilinis at pagdidis-impekta,
✓pagsasanay ng mga manggagawa sa mga nabanggit at iba pang bahagi
ng plano sa pag-iwas sa COVID-19.
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan sa 
mga awtoridad sa kalusugan ng publiko upang mahinto ang pagkalat ng virus. 
----------------Page (1) Break----------------
LAYUNIN 
Nagbibigay sa dokumentong ito ng patnubay para sa industriya ng mga serbisyo 
sa paghahatid upang suportahan ang isang ligtas at malinis na kapaligiran para sa 
mga manggagawa. 
TANDAAN: Makikita ang mga karagdagang alituntunin para sa industriya ng 
logistics at bodega, na maaaring may kaugnayan para sa ilang operator ng 
paghahatid, sa Mapa ng Daan ng Resilience sa COVID-19 na website. 
Hindi nakalaan ang patnubay na ito na kanselahin or bawiin ang mga karapatan ng 
sinumang manggagawa, alinman sa pambatas, pangregulatoryo, o batay sa 
collective bargaining at hindi ito kumpleto, dahil hindi ito naglalaman ng mga utos ng 
county tungkol sa kalusugan, at hindi rin ito kapalit sa anumang umiiral 
napangregulatoryo na kinakailangan na nauugnay sa kaligtasan at kalusugan tulad 
ng mga iyon ng  Cal/OSHA. 1 Manatiling nakasubaybay sa mga pagbabago sa 
patnubay sa pampublikong kalusugan at mga kautusan mula sa estado/lokal, 
habang nagpapatuloy ang sitwasyon ng COVID-19. Ang Cal/OSHA ay may mas 
maraming patnubay sa kaligtasan sa kanilang Cal/OSHA na Mga Pansamantalang 
Pangkalahatang Alituntunin sa webpage na Pagprotekta sa Mga Manggagawa 
mula sa COVID-19. Ang CDC ay may karagdagang gabay para sa mga negosyo at 
employer. Mayroon ding partikular na patnubay ang CDC para sa Pag-pick up at 
Paghahatid ng Pagkain at Grocery at Paghahatid ng Sulat at Pakete. 
Kinakailangang Paggamit ng mga Takip sa Mukha 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad.  
Dapat magsuot ng mga takip sa mukha ang mga nasa California kapag 
nagtatrabaho sila, sa lugar ng trabaho man o sa labas ng site, kapag: 
•Personal na nakikipag-ugnayan sa sinumang miyembro ng publiko;
•Nagtatrabaho sa anumang espasyong binisita ng mga miyembro ng publiko,
mayroon mang sinumang mula sa publiko na naroroon sa oras na iyon o wala;
•Nagtatrabaho sa anumang espasyo kung saan naghahanda o nagbabalot ng
pagkain para ibenta o ipamahagi sa iba;
•Nagtatrabaho o naglalakad sa mga common area, tulad ng mga pasilyo,
hagdanan, elevator, at paradahan;
•Nasa anumang silid o kulob na lugar kung saan mayroong iba pang tao
(maliban sa mga miyembro ng sariling sambahayan o tirahan) kapag hindi
----------------Page (2) Break----------------
maaaring pisikal na makalayo; 
•Nagmamaneho o nagpapatakbo ng anumang pampublikong transportasyon o
paratransit na sasakyan, taxi, o sasakyan para sa pribadong serbisyo ng kotse o
ride-sharing kapag may mga pasahero. Kapag walang pasahero, mariing
inirerekomenda ang mga takip sa mukha.
Makikita sa gabay ang kumpletong mga detalye, kasama ang lahat ng kinakailangan 
at pagbubukod sa mga patakarang ito. Mariing hinihikayat ang mga takip sa mukha 
sa iba pang pagkakataon, at maaaring magpatupad ang mga employer ng mga 
karagdagang kinakailangan sa takip sa mukha sa pagtupad ng kanilang obligasyong 
magbigay ng ligtas at malusog na lugar ng trabaho. Nararapat na mabigyan ng mga 
employer ang mga manggagawa ng mga takip sa mukha o ibalik sa mga 
manggagawa ang gastos para sa makatuwirang bayad sa pagkuha ng mga ito.   
Ang mga employer ay dapat bumuo ng patakaran sa akomodasyon para sa 
sinumang manggagawa na nakakatugon sa isa sa mga pagbubukod sa pagsusuot ng 
takip sa mukha. Kung ang isang manggagawa na dapat ay kinakailangang magsuot 
ng takip sa mukha dahil sa madalas na pakikipag-ugnayan sa iba ay hindi maaaring 
magsuot ng takip sa mukha dahil sa kondisyong medikal, dapat siyang bigyan ng hindi 
mahirap gamiting kahalili, tulad ng face shield na may drape na nakalaylay sa ilalim, 
kung posible, at kung maaari itong gawin sa kabila ng kondisyong medikal. 
Dapat alam ng mga negosyong bukas sa publiko ang mga pagbubukod sa pagsusuot 
ng mga takip sa mukha na nasa Gabay sa Takip sa Mukha ng CDPH at hindi sila 
maaaring magbukod ng sinumang miyembro ng publiko para sa hindi pagsusuot ng 
takip sa mukha kung sumusunod siya sa gabay. Kakailanganin bumuo ang mga 
negosyo ng mga patakaran para sa pangangasiwa ng mga pagbubukod na ito sa 
pagitan ng mga customer, kliyente, bisita, at manggagawa. 
----------------Page (3) Break----------------
                                                                    
 
Planong Partikular na Lugar ng Trabaho 
• Magtatag ng plano sa pag-iwas sa COVID-19 na nakasulat at partikular 
sa lugar ng trabaho sa bawat lokasyon, magsagawa ng 
komprehensibong pagtatasa ng panganib sa lahat ng lugar ng trabaho 
at gawain sa trabaho, at magtalaga ng tao sa bawat establisamiyento 
upang maipatupad ang plano. 
• Isama ang Gabay sa Takip sa Mukha ng CDPH sa Planong Partikular sa 
Lugar ng Trabaho at maglagay ng patakaran para sa pangangasiwa ng 
mga pagbubukod. 
• Alamin ang impormasyon sa pakikipag-ugnayan para sa lokal na 
kagawaran ng kalusugan kung saan matatagpuan ang pagpapatakbo 
para sa pagbibigay ng impormasyon tungkol sa mga paglaganap ng 
COVID-19 sa mga manggagawa o customer. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa mga 
manggagawa at kanilang mga kinatawan. 
• Regular na suriin ang establisamiyento para sa pagsunod sa plano at 
idokumento at iwasto ang mga matutukoy na pagkukulang. 
• Siyasatin ang anumang kaso ng COVID-19 at alamin kung may 
anumang salik na may kaugnayan sa trabaho na maaaring nakatulong 
sa pagkakaroon ng sakit. I-update ang plano kung kinakailangan upang 
makaiwas sa higit pang kaso. 
• Ipatupad ang mga kinakailangang proseso at protokol kapag may 
paglaganap sa isang lugar ng trabaho, alinsunod sa Mga patnubay ng 
CDPH. 
• Tukuyin ang mga malapitan na pakikipag-ugnayan (nasa loob ng anim 
na talampakan sa loob ng 15 minuto o mas matagal pa) ng isang 
nahawaang manggagawa at gumawa ng mga hakbang upang ibukod 
ang (mga) manggagawang nagpositibo sa COVID-19 at mga 
malapitan na nakaugnayan. 
• Sumunod sa mga patnubay sa ibaba. Kapag hindi ito nagawa, 
maaaring may mga magkasakit sa lugar ng trabaho na maaaring 
maging sanhi ng pansamantalang pagsasara o pagiging limitado ng 
pagpapatakbo. 
 
 
 
 
----------------Page (4) Break----------------
Mga Paksa para sa Pagsasanay sa Manggagawa 
•Impormasyon tungkol sa COVID-19, kung paano pigilan ang pagkalat
nito,  at  kung  aling  mga  dati  nang  kondisyon  sa  kalusugan  ang
posibleng  dahilan  upang  mas  madaling  mahawa  ng  virus  ang  mga
indibidwal.
•Pagsusuri sa sarili sa bahay, kasama ang mga pagsusuri sa temperatura
at/o sintomas gamit ang mga alituntunin ng CDC.
•Ang kahalagahan ng hindi pagpasok sa trabaho:
oKung may mga sintomas ng COVID-19 ang isang manggagawa
gaya ng inilarawan ng CDC, tulad ng lagnat o panginginig, pag-
ubo, pagiging hirap sa paghinga, pagkapagod, pananakit ng
kalamnan o katawan, pananakit ng ulo, bagong pagkawala ng
panlasa o pang-amoy, namamagang lalamunan, baradong ilong o
tumutulong sipon, pagduruwal, pagsusuka, o pagtatae, O
oKung na-diagnose na may COVID-19 ang isang manggagawa at
hindi pa siya pinapalabas sa isolation, O
oKung, sa loob ng nakalipas na 14 na araw, nakisalamuha ang isang
manggagawa sa isang taong na-diagnose na may COVID-19 at
itinuturing siyang potensyal na makakahawa (ibig sabihin, nasa
isolation pa rin).
•Bumalik sa trabaho pagkatapos makatanggap ang manggagawa
ng diagnosis na may COVID-19 kung 10 araw na ang lumipas mula
noong unang lumabas ang mga sintomas, maayos na ang kanilang
mga sintomas, at hindi nilagnat ang manggagawa sa loob ng
nakalipas na 72 oras (nang hindi gumagamit ng mga gamot para sa
lagnat).  Makakabalik lang sa trabaho ang isang manggagawang
na-diagnose na may COVID-19 na walang sintomas kung 10 araw na
ang lumipas mula noong petsa ng unang nagpositibong pagsusuri sa
COVID-19.
•Humingi  ng  medikal  na  atensyon  kung  lumubha  ang  kanyang  mga
sintomas,  kasama  na  ang  tuluy-tuloy  na  pananakit  o  presyon  sa
dibdib, pagkalito, o pagiging asul ng labi o mukha. May mga update
at karagdagang detalye sa webpage ng CDC.
•Ang kahalagahan ng madalas na paghuhugas ng kamay gamit ang
sabon at tubig, kasama ang pagkuskos ng sabon sa loob ng 20 segundo
(o paggamit ng hand sanitizer na may hindi bababa sa 60% ethanol
(mas mainam) o 70% isopropanol (kung hindi magagamit ng mga
----------------Page (5) Break----------------
batang walang patnubay ang produkto) kapag hindi makakapaghugas 
ng kamay ang mga manggagawa, alinsunod sa Mga patnubay ng 
CDC). 
•Ang kahalagahan ng pisikal na pagdistansiya, sa oras ng trabaho at sa
labas ng oras ng trabaho (tingnan ang seksyon ng Pisikal na
Pagdistansiya sa ibaba).
•Wastong paggamit ng mga takip sa mukha, kabilang ang:
oHindi pinoprotektahan ng mga takip sa mukha ang may suot
at hindi personal protective equipment (PPE) ang mga ito.
oMakakatulong ang mga takip sa mukha na protektahan ang mga
taong malapit sa may suot, ngunit hindi pinapalitan nito ang
pangangailangan para sa pisikal na pagdistansiya at madalas na
paghuhugas ng kamay.
oDapat takpan ng mga takip sa mukha ang ilong at bibig.
oDapat maghugas o mag-sanitize ng mga kamay ang mga
manggagawa bago at pagkatapos gumamit o magsaayos ng
mga takip sa mukha.
oIwasang humawak sa mga mata, ilong, at bibig.
oHindi dapat ipahiram sa iba ang mga takip sa mukha at dapat labhan o
itapon ang mga ito pagkatapos ng bawat shift.
•Impormasyong nasa Patnubay ng CDPH para sa Paggamit ng mga Takip
sa Mukha, na ipinag-uutos ang mga sitwasyon kung saan dapat
magsuot ng mga takip sa mukha at ang mga pagbubukod, pati na rin
ang anumang patakaran, panuntunan sa trabaho, at kasanayang
ipinatupad ng employer upang matiyak ang paggamit ng mga takip sa
mukha. Kasama rin dapat sa pagsasanay ang mga patakaran ng
employer tungkol sa kung paano pangangasiwaan ang mga taong
nakabukod sa pagsusuot ng takip sa mukha.
•Tiyaking maayos na sinanay sa mga patakaran sa pag-iwas sa
COVID-19 at may kinakailangang supply at PPE ang sinumang
hiwalay na kontratista at pansamantala o nakakontratang
manggagawa sa pasilidad. Maagang pag-usapan ang mga
responsibilidad na ito kasama ng mga organisasyong nagbibigay ng
mga pansamantala at/o nakakontratang manggagawa.
•Impormasyon tungkol sa mga benepisyo sa bayad na pagliban sa
trabaho na maaaring kwalipikadong matanggap ng manggagawa para
gawing mas magaan sa bulsa ang pananatili sa bahay. Tingnan ang
karagdagang impormasyon tungkol sa mga programa ng pamahalaan
----------------Page (6) Break----------------
 
na sumusuporta sa pagliban kapag may sakit at kabayaran ng 
manggagawa para sa COVID-19, kasama na ang mga karapatan ng 
mga manggagawa na lumiban kapag may sakit sa ilalim ng Batas sa 
Tugon sa Coronavirus ng  Pamilya Muna at mga karapatan ng mga 
manggagawa sa mga benepisyo ng kabayaran ng mga manggagawa 
at pagpapalagay ng kaugnayan sa trabaho ng COVID-19 alinsunod 
sa  Ehekutibong Kautusan ng Gobernador N-62-20 habang may bisa ang 
Order na iyon. 
 
Mga Indibidwal na Hakbang sa Pagkontrol 
at Pag-screen 
• Para sa mga manggagawa sa paghahatid na nag-uulat muna sa 
pasilidad bago magsimula ng shift, magsagawa ng pagsusuri para sa 
temperatura at/o sintomas para sa lahat ng manggagawa sa pagsisimula 
ng kanilang shift. Tiyaking iniiwasan ng screener ng temperatura/sintomas 
ang malapit na pakikisalamuha sa mga manggagawa hangga't maaari.  
• Para sa mga manggagawa sa paghahatid na hindi nag-uulat sa isang 
pisikal na lokasyon bago magsimula ng kanilang shift o kung iniaatas 
ang sariling pagsusuri sa bahay, na isang naaangkop na alternatibo sa 
pagsasagawa nito sa negosyo, tiyaking naisagawa ang pagsusuri bago 
umalis ng bahay ang manggagawa para sa kanilang shift at sumunod 
sa mga alituntunin ng CDC, ayon sa inilarawan sa seksyong Mga Paksa 
para sa Pagsasanay ng Manggagawa sa itaas. 
• Hikayatin ang mga manggagawang may sakit o nagpapakita ng 
mga sintomas ng COVID-19 na manatili sa bahay. 
• Dapat ibigay ng mga employer sa mga manggagawa ang lahat ng 
kinakailangang kagamitan sa proteksyon, kabilang ang proteksyon sa 
mata at guwantes kung kinakailangan. 
• Dapat pag-isipan ng mga employer kung saan maaaring kapaki-
pakinabang ang paggamit ng disposable glove upang suportahan 
ang madalas na paghuhugas ng kamay o paggamit ng hand sanitizer; 
kabilang sa mga halimbawa ang mga manggagawang nagi-screen 
ng iba para sa mga sintomas o nangangasiwa ng mga bagay na 
madalas hawakan. 
 
Mga Protokol sa Paglilinis at Pagdis-impekta 
• Dapat magsagawa ang mga pasilidad sa paghahatid ng ganap na 
paglilinis ng mga lugar may mataas na trapiko tulad ng mga kwartong 
pahingahan, lugar para sa tanghalian, at lugar ng pasukan at labasan 
----------------Page (7) Break----------------
                                                                    
kabilang ang mga hagdanan at stairwell, barandilya, at kontrol sa 
elevator. Disimpektahin nang madalas ang mga karaniwang ginagamit 
na ibabaw, kabilang ang mga hawakan ng pinto, kubeta, at pasilidad 
sa paghuhugas ng kamay. 
• Upang mabawasan ang panganib ng pagkakaroon ng sakit na 
Legionnaires’ at iba pang sakit na nauugnay sa tubig, magsagawa ng 
mga hakbang upang matiyak na ligtas na gamitin ang lahat ng sistema 
at feature ng tubig pagkatapos ng matagal na pagsasara ng pasilidad. 
• Kapag pumipili ng kemikal na pagdisinpekta, ang mga establisimyento ay 
dapat gumamit ng aprubadong  mga produkto laban sa COVID-19 sa 
Ahensiya ng Proteksyon sa Kapaligiran o Evironmental Protection Agency 
(EPA)-naaprubahan na listahan at sundin ang alituntunin sa produkto. 
Gumamit ng tatak ng pagdisnpekta upang maging epektibo laban sa 
umuusbong na  viral pathogens, nahalong solusyon ng bleach sa 
sambahayan (5 kutsara kada galon ng tubig), o solusyon ng alkohol na 
may  70% na alkohol na nararapat sa ibabaw. Magbigay ng pagsasanay 
sa mga manggagawa na pinsala ng kemikal, direksyon ng tagagwa, 
kinakailangan sa bentilasyon, at kinakailangan ng Cal/OSHA  para sa ligtas 
na paggamit. Ang mga manggagawa at boluntaryo na gumagamit ng 
paglinis at pagdisinpekta ay dapat magsuot ng gloves o ibang kagamitan 
sa pagprotekta na kinakailangan base sa alituntuninn ng produkto. Sundin 
ang pamamaraan ng libre-sa-asthma na paglilinis na rekomendado ng 
Deparatamento ng Pampublikong Kalusugan ng  California at siguraduhin 
ang tamang bentilasyon. 
• Magbigay ng sapat na supply ng mga materyales ang mga 
manggagawa na kinakailangan upang malinis at disimpektahin ang 
mga madalas na hinahawakang ibabaw ng sasakyan sa paghahatid 
(partikular na kung ito ay ibinabahagi). Magbigay ng mga basurahan 
na may sapin na dapat nakalagay sa mga sasakyan sa paghahatid 
para sa wastong pagtatapon ng mga pangpunas na disimpektante at 
iba pang bagay. 
• Maglaan ng oras upang maisagawa ng mga manggagawa ang 
mga kasanayan sa paglilinis sa panahon ng kanilang shift. Dapat 
italaga ang mga tungkulin sa paglilinis sa oras ng pagtatrabaho 
bilang bahagi ng mga tungkulin sa trabaho ng manggagawa. 
• Kung posible, huwag maglinis ng mga sahig sa pamamagitan ng 
pagwawalis o iba pang pamamaraang maaaring magpakalat ng 
mga pathogen sa hangin. Gumamit ng vacuum na may HEPA filter 
hangga't maaari. 
• Dapat linisin ang sasakyan sa pagitan ng mga ruta sa paghahatid. 
Kabilang dito ang manibela, kambyo, signaling lever, pasasaayos ng 
upuan, hawakan ng pinto, pag-kontrol, console, trunk/lagayan ng 
----------------Page (8) Break----------------
                                                                    
karga, atbp. Magbigay ng oras sa mga manggagawa upang 
maipatupad ang kasanayan sa paglilinis bago at pagkatapos ng mga 
ruta sa paghahatid. Kung ang paglilinis ay itinalaga sa driver dapat 
silang bayaran para sa oras na iyon. 
• Para sa mga naka-pool/ibinabahaging sasakyan sa paghahatid, 
gumamit ng mga harang na pang-proteksyon tulad ng mga 
maitatapon na sapin at pambalot ng upuan. 
• Dapat siyasatin ng mga manggagawa ang mga ihahatid at isagawa 
ang lahat ng kinakailangan at posibleng hakbang sa pagdidisimpekta 
kapag tumatanggap ng mga kalakal sa mga bodega at pasilidad. 
• Kung hindi maiiwasan ang mga alternatibo sa pisikal na pag-kontak sa 
mga bagay na nauugnay sa paghahatid, dapat punasan at 
disimpektahin ng mga manggagawa ang mga kagamitan, panulat, 
clipboard, at elektronika na pad para sa paglagda pagkatapos ng 
bawat paggamit kapag ibinabahagi sa mga customer sa pagsasagawa 
ng paghahatid. Dapat linisin at disimpektahin ang mga touch pad at 
punch key sa mga terminal tulad ng mga card reader o handheld na 
digital device pagkatapos ng bawat transaksyon. 
• Dapat limitahan ng mga manggagawa ang pag-kontak sa mga 
madalas na hinahawakang ibabaw habang naghahatid, tulad ng 
mga timbre sa pinto o hawakan ng pinto. Kung posible, iwasan ang 
pag-kontak ng mga kamay o balat kapag sa pagbubukas ng mga 
pinto. 
• Ipabatid sa mga manggagawa kung saan sila maka-akses ng sabon, 
malinis na dumadaloy na tubig, at mga materyal pangpatuyo, at 
magbigay ng mga hand sanitizer na gawa sa alkohol; ayusin ang mga 
iskedyul sa paghahatid upang magkaroon ng oras para sa madalas na 
paghuhugas ng kamay. 
• Para sa mga driver ng paghahatid, maaaring sarado ang karaniwang 
naa-access na mga palikuran sa mga ruta (halimbawa, mga 
restaurant, kapihan). Dapat magbigay ang mga employer ng mga 
alternatibong lokasyon ng palikuran sa mga manggagawa at 
maglaan ng oras sa paggamit ng mga manggagawa sa mga ito. 
 
 
Mga Patnubay sa Pisikal na Pagdistansiya 
• Magpatupad ng mga hakbang upang matiyak ang pisikal na 
pagdistansya nang hindi bababa sa anim na talampakan sa pagitan 
ng mga manggagawang nagkakarga at nagbababa ng mga kalakal 
sa mga pasilidad sa paghahatid, at sa pagitan ng mga manggagawa 
----------------Page (9) Break----------------
                                                                    
sa paghahatid at customer at iba pa sa mga lugar ng drop-off. 
• Magpatupad ng mga “walang pag-kontak” na paghahatid hangga’t 
maaari. Kasangkot sa mga walang pag-kontak na paghahatid ang pag-
iiwan ng manggagawa sa paghahatid ng paghahatid sa pintuan, pag-
atras nang hindi bababa sa anim na talampakan habang kinukumpirma 
ang pagtanggap sa paghahatid ng tagatanggap (kung kinakailangan), 
at pagsasagawa ng mga gawain sa elektronikong paraan hangga’t 
maaari (hal., sa isang app o sa pamamagitan ng telepono). 
• I-update ang mga proseso ng paghahatid ng pakete upang 
makapanatili ang mga manggagawa at customer ng pisikal na 
pagdistansya kapag lumalagda para sa mga pakete at atasan ang 
mga manggagawa sa paghahatid na panatilihin ang hindi bababa sa 
anim na talampakang distansya mula sa mga iba na maaaring 
makaharap nila o kailangan nilang kausapin habang naghahatid. 
• Iwasan ang pagbabahagi ng mga scanner, panulat, o iba pang mga 
kasangkapan sa mga customer. 
• Mag-alok ng curbside na paghahatid o pickup at isagawa ang 
mga mga pag-resibo at kasunduan ng transaksyon sa 
malayuan/digital na platform kung maaari. 
• Isaalang-alang ang pag-suspinde ng mga hindi kritikal na bago ang 
shift, sa personal na pagpupulong o paitan ang mga ito sa mga virtual 
na pagpupulong o tawag. Kung kailangang magsagawa ng mga sa 
personal na pagpupulong, gawing salitan ang mga pagpupulong o 
isagawa ang mga ito sa mga lokasyon na nagbibigay-daan sa pisikal 
na pagdistansya. 
• Pag-isipang mag-alok sa mga manggagawa na humihiling ng 
mga binagong tungkulin ng opsyon na magpapaunti ng kanilang 
pakikisalamuha sa mga customer at iba pang manggagawa 
(halimbawa, pamamahala ng imbentaryo sa halip na 
pagtatrabaho bilang kahera o pamamahala ng mga 
pangangailangang administratibo sa pamamagitan ng telework). 
• Isara ang mga breakroom, gumamit ng mga hadlang, o dagdagan 
ang distansya sa pagitan ng mga mesa/upuan upang mapaghiwa-
hiwalay ang mga manggagawa at pigilan ang pagtitipon sa mga 
break. Kung maaari, gumawa ng mga break area sa labas na may 
mga silong at mauupuan na nagtitiyak sa pisikal na distansiya. 
• Maglaan ng pagme-mensahe sa pamamagitan ng mga handheld 
device at mobile na telepono upang paalalahanan ang mga 
manggagawa na magsuot ng pantakip sa mukha, magpanatili ng 
pisikal na distansya sa mga paghahatid na paghinto, at isagawa ang 
maayos na kalinisan. 
----------------Page (10) Break----------------
                                                                    
 
1 Karagdagang mga pangangailangn ay dapat isaalang-alang para sa mahinang 
populasyon. Ang mga lugar ng pagsamba ay kailangan sumunod sa lahat ng  Cal/OSHA 
na pamatayan at kailangan nakahanda na sumunod sa gabay na ito ay pati na rin ang 
gabay mula sa Sentro ng Pagkontrol o Pag-iwas sa Sakit o Centers for Disease Control and 
Prevention (CDC) at ang Departamento ng Pampublikong Pangkalusugan ng California o 
California  Department of Public Health (CDPH). Bukod dito, ang lugar na pagsamba ay 
kailangan nakahanda na baguhin ang kanilang pamamahala sa binago na gabay 
 
----------------Page (11) Break----------------
