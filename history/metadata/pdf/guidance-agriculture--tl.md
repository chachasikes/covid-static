---
PDFFormatVersion: 1.6
IsAcroFormPresent: false
IsXFAPresent: false
Title: Agriculture and Livestock
Author: Kaina Pereira
Producer: AbleDocs Inc.
CreationDate: D:20200717194913-04'00'
ModDate: D:20200805121846-07'00'
date_created: Fri Jul 17 2020 19:49:00 GMT-0700
date_modified: Fri Jul 17 2020 19:49:00 GMT-0700
---
GABAY NG 
INDUSTRIYA 
PARA SA 
COVID-19: 
Agrikultura at 
Livestock 
Hulyo 29, 2020 
covid19.ca.gov 
----------------Page (0) Break----------------
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado 
at Direktor ng Departamento ng Pampublikong Kalusugan ng California ng utos na 
nag-aatas sa karamihan sa mga taga-California na manatili sa bahay upang pigilan 
ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (walang 
sintomas ang ilang tao) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong 
gulang o pataas at ang may dati nang malulubhang medikal na kondisyon, tulad ng 
sakit sa puso o sakit sa baga o diabetes, ay may mas malaking pagkakataong ma-
ospital at magkaroon ng malulubhang komplikasyon. Pinaka-malamang ang 
transmisyon kapag ang mga tao ay nasa malapitang pag-kontak sa isang lugar na 
hindi maayos ang bentilasyon kasama ang isang nahawahang tao, kahit na walang 
anumang sintomas o hindi pa nagkakaroon ng mga sintomas ang taong iyon. 
Sa ngayon, walang tumpak na impormasyon tungkol sa bilang at mga rate ng 
COVID-19 ayon sa industriya o mga grupo ng trabaho, kabilang ang mga 
napakahalagang manggagawa sa imprastraktura. Nagkaroon ng maraming 
paglaganap sa iba't ibang lugar ng trabaho, na nagpapahiwatig na nasa panganib 
na makakuha o makapagpasa ng COVID-19 ang mga manggagawa. Kasama sa 
mga halimbawa ng mga lugar ng trabaho na ito ang mga ospital, pasilidad ng 
pangmatagalang pangangalaga, kulungan, produksyon ng pagkain, warehouse, 
planta sa pagproseso ng karne, at grocery store. 
Habang nagbabago ang mga utos na manatili sa bahay, napakahalagang 
gawin ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible, 
✓ paggamit ng mga takip sa mukha ng mga manggagawa (kung saan 
hindi kinakailangan ang proteksyon sa paghinga) at mga 
customer/kliyente, 
✓ madalas na paghuhugas ng kamay at regular na paglilinis at pagdidis-impekta, 
✓ pagsasanay ng mga manggagawa sa mga nabanggit at iba pang 
bahagi ng plano sa pag-iwas sa COVID-19. 
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan sa 
mga awtoridad sa kalusugan ng publiko upang mahinto ang pagkalat ng virus. 
 
----------------Page (1) Break----------------
LAYUNIN 
Ang dokumentong ito ay nagbibigay ng patnubay para sa industriya ng agrikultura 
at livestock upang suportahan ang isang ligtas at malinis na kapaligiran para sa mga 
manggagawa. Ang gabay ay hindi inilaan upang bawiin o tanggalin ang anumang 
mga karapatan ng manggagawa, alinman sa batas, regulasyon o sama-samang 
kasunduan, at hindi kumpleto, dahil hindi kasama rito ang mga atas sa kalusugan ng 
county, ni hindi rin ito kapalit para sa anumang umiiral na mga kinakailangan sa 
regulasyon na may kaugnayan sa kaligtasan at kalusugan tulad ng mga yaong sa 
Cal/OSHA. 1Manatiling impormado sa mga pagbabago sa gabay sa pampublikong 
kalusugan at mga pang-estado/lokal na atas, habang nagpapatuloy ang sitwasyon 
ng COVID-19. Ang Cal/OSHA ay may marami pang patnubay sa kaligtasan at 
kalusugang sa kanilang Cal/OSHA COVID-19 na webpage sa Pag-iwas sa Impeksyon 
para sa Agrikultura. May karagdagang impormasyon ang CDC sa kanilang gabay 
para sa mga negosyo at employer. 
Kinakailangang Paggamit ng mga Takip sa Mukha 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad.  
Dapat magsuot ng mga takip sa mukha ang mga nasa California kapag 
nagtatrabaho sila, sa lugar ng trabaho man o sa labas ng site, kapag: 
•Personal na nakikipag-ugnayan sa sinumang miyembro ng publiko;
•Nagtatrabaho sa anumang espasyong binisita ng mga miyembro ng publiko,
mayroon mang sinumang mula sa publiko na naroroon sa oras na iyon o wala;
•Nagtatrabaho sa anumang espasyo kung saan naghahanda o nagbabalot
ng pagkain para ibenta o ipamahagi sa iba;
•Nagtatrabaho o naglalakad sa mga common area, tulad ng mga pasilyo,
hagdanan, elevator, at paradahan;
•Nasa anumang silid o kulob na lugar kung saan mayroong iba pang tao
(maliban sa mga miyembro ng sariling sambahayan o tirahan) kapag hindi
maaaring pisikal na makalayo;
•Nagmamaneho o nagpapatakbo ng anumang pampublikong transportasyon
o paratransit na sasakyan, taxi, o sasakyan para sa pribadong serbisyo ng
kotse o ride-sharing kapag may mga pasahero. Kapag walang pasahero,
mariing inirerekomenda ang mga takip sa mukha.
Makikita sa gabay ang kumpletong mga detalye, kasama ang lahat ng 
kinakailangan at pagbubukod sa mga patakarang ito. Mariing hinihikayat ang mga 
takip sa mukha sa iba pang pagkakataon, at maaaring magpatupad ang mga 
----------------Page (2) Break----------------
employer ng mga karagdagang kinakailangan sa takip sa mukha sa pagtupad ng 
kanilang obligasyong magbigay ng ligtas at malusog na lugar ng trabaho. 
Nararapat na mabigyan ng mga employer ang mga manggagawa ng mga takip 
sa mukha o ibalik sa mga manggagawa ang gastos para sa makatuwirang bayad 
sa pagkuha ng mga ito.
Ang mga employer ay dapat bumuo ng patakaran sa akomodasyon para sa 
sinumang manggagawa na nakakatugon sa isa sa mga pagbubukod sa pagsusuot 
ng takip sa mukha. Kung ang isang manggagawa na dapat ay kinakailangang 
magsuot ng takip sa mukha dahil sa madalas na pakikipag-ugnayan sa iba ay hindi 
maaaring magsuot ng takip sa mukha dahil sa kondisyong medikal, dapat siyang 
bigyan ng hindi mahirap gamiting kahalili, tulad ng face shield na may drape na 
nakalaylay sa ilalim, kung posible, at kung maaari itong gawin sa kabila ng 
kondisyong medikal. 
Dapat alam ng mga negosyong bukas sa publiko ang mga pagbubukod sa 
pagsusuot ng mga takip sa mukha na nasa Gabay sa Takip sa Mukha ng CDPH at 
hindi sila maaaring magbukod ng sinumang miyembro ng publiko para sa hindi 
pagsusuot ng takip sa mukha kung sumusunod siya sa gabay. Kakailanganin bumuo 
ang mga negosyo ng mga patakaran para sa pangangasiwa ng mga pagbubukod 
na ito sa pagitan ng mga customer, kliyente, bisita, at manggagawa. 
----------------Page (3) Break----------------
                                                                                                 
 
Planong Partikular na Lugar ng Trabaho 
• Magtatag ng plano sa pag-iwas sa COVID-19 na nakasulat at partikular 
sa lugar ng trabaho sa bawat pasilidad, magsagawa ng 
komprehensibong pagtatasa ng panganib sa lahat ng lugar ng 
trabaho at gawain sa trabaho, at magtalaga ng tao sa bawat 
pasilidad upang maipatupad ang plano. 
• Isama ang Gabay sa Takip sa Mukha ng CDPH sa Planong Partikular sa 
Lugar ng Trabaho at maglagay ng patakaran para sa pangangasiwa 
ng mga pagbubukod. 
• Tukuyin ang impormasyon ng pakikipag-ugnayan para sa lokal na 
kagawaran ng kalusugan kung saan matatagpuan ang pasilidad, para 
sa paghahatid ng impormasyon tungkol sa mga pagkalat ng COVID-19 
sa mga manggagawa. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa mga 
manggagawa at kanilang mga kinatawan. 
• Regular na suriin ang lugar ng trabaho para sa pagsunod sa plano at 
idokumento at iwasto ang mga matutukoy na pagkukulang. 
• Siyasatin ang anumang kaso ng COVID-19 at alamin kung may 
anumang salik na may kaugnayan sa trabaho na maaaring 
nakatulong sa pagkakaroon ng sakit. I-update ang plano kung 
kinakailangan upang makaiwas sa higit pang kaso. 
• Ipatupad ang mga kinakailangang proseso at protocol kapag may 
paglaganap sa isang lugar ng trabaho, alinsunod sa Mga patnubay ng 
CDPH. 
• Tukuyin ang mga malapitan na pakikipag-ugnayan (nasa loob ng anim 
na talampakan sa loob ng 15 minuto o mas matagal pa) ng isang 
nahawaang manggagawa at gumawa ng mga hakbang upang 
ibukod ang (mga) manggagawang nagpositibo sa COVID-19 at mga 
malapitan na nakaugnayan. 
• Sumunod sa mga patnubay sa ibaba. Kapag hindi ito nagawa, 
maaaring may mga magkasakit sa lugar ng trabaho na maaaring 
maging sanhi ng pansamantalang pagsasara o pagiging limitado ng 
pagpapatakbo. 
 
 
 
 
----------------Page (4) Break----------------
                                                                                                 
 
Mga Paksa para sa Pagsasanay sa Manggagawa 
• Impormasyon tungkol sa COVID-19, kung paano pigilan ang pagkalat 
nito, at kung aling mga dati nang kondisyon sa kalusugan ang 
posibleng dahilan upang mas madaling mahawa ng virus ang mga 
indibidwal. 
• Pag-screen sa sarili sa bahay, kasama ang pagsusuri ng temperatura 
at/o sintomas gamit ang Mga patnubay ng CDC. 
• Ang kahalagahan ng hindi pagpasok sa trabaho: 
o Kung may mga sintomas ng COVID-19 ang isang manggagawa 
gaya ng inilarawan ng CDC, tulad ng lagnat o panginginig, pag-
ubo, pagiging hirap sa paghinga, pagkapagod, pananakit ng 
kalamnan o katawan, pananakit ng ulo, bagong pagkawala ng 
panlasa o pang-amoy, namamagang lalamunan, baradong ilong 
o tumutulong sipon, pagduruwal, pagsusuka, o pagtatae, O  
o Kung na-diagnose na may COVID-19 ang isang manggagawa at 
hindi pa siya pinapalabas sa isolation, O 
o Kung, sa loob ng nakalipas na 14 na araw, nakisalamuha ang isang 
manggagawa sa isang taong na-diagnose na may COVID-19 at 
itinuturing siyang potensyal na makakahawa (ibig sabihin, nasa 
isolation pa rin). 
o Bumalik sa trabaho pagkatapos makatanggap ang manggagawa 
ng diagnosis na may COVID-19 kung 10 araw na ang lumipas mula 
noong unang lumabas ang mga sintomas, maayos na ang kanilang 
mga sintomas, at hindi nilagnat ang manggagawa sa loob ng 
nakalipas na 72 oras (nang hindi gumagamit ng mga gamot para 
sa lagnat).  Makakabalik lang sa trabaho ang isang 
manggagawang na-diagnose na may COVID-19 na walang 
sintomas kung 10 araw na ang lumipas mula noong petsa ng unang 
nagpositibong pagsusuri sa COVID-19. 
• Humingi ng medikal na atensyon kung lumubha ang kanyang mga 
sintomas, kasama na ang tuluy-tuloy na pananakit o presyon sa dibdib, 
pagkalito, o pagiging asul ng labi o mukha. Ang mga update at 
karagdagang mga detalye ay makukuha sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 
segundo (o paggamit ng hand sanitizer na may hindi bababa sa 60% 
ethanol (mas mainam) o 70% isopropanol (kung hindi magagamit ng 
----------------Page (5) Break----------------
                                                                                                 
mga batang walang patnubay ang produkto) kapag hindi 
makakapaghugas ng kamay ang mga manggagawa, alinsunod sa 
Mga patnubay ng CDC). 
• Ang kahalagahan ng pisikal na pagdistansiya, sa oras ng trabaho at sa 
labas ng oras ng trabaho (tingnan ang seksyon ng Pisikal na 
Pagdistansiya sa ibaba). 
• Wastong paggamit ng mga takip sa mukha, kabilang ang: 
o Hindi pinoprotektahan ng mga takip sa mukha ang may suot at 
hindi personal protective equipment (PPE) ang mga ito. 
o Makakatulong ang mga takip sa mukha na protektahan ang mga 
taong malapit sa may suot, ngunit hindi pinapalitan nito ang 
pangangailangan para sa pisikal na pagdistansiya at madalas na 
paghuhugas ng kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng 
mga takip sa mukha. 
o Iwasang humawak sa mga mata, ilong, at bibig. 
o Hindi dapat ipahiram sa iba ang mga takip sa mukha at dapat 
labhan o itapon ang mga ito pagkatapos ng bawat shift. 
• Impormasyong nasa Patnubay ng CDPH para sa Paggamit ng mga 
Takip sa Mukha, na ipinag-uutos ang mga sitwasyon kung saan dapat 
magsuot ng mga takip sa mukha at ang mga pagbubukod, pati na rin 
ang anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip 
sa mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Tiyaking maayos na sinanay sa mga patakaran sa pag-iwas sa COVID-19 
at may kinakailangang supply at PPE ang sinumang hiwalay na 
kontratista at pansamantala o nakakontratang manggagawa sa 
pasilidad. Maagang pag-usapan ang mga responsibilidad na ito 
kasama ng mga organisasyong nagbibigay ng mga pansamantala at/o 
nakakontratang manggagawa. 
• Impormasyon tungkol sa mga benepisyo sa bayad na pagliban sa 
trabaho na maaaring kwalipikadong matanggap ng manggagawa 
para gawing mas magaan sa bulsa ang pananatili sa bahay. Tingnan 
ang karagdagang impormasyon tungkol sa mga programa ng 
pamahalaan na sumusuporta sa pagliban kapag may sakit at 
----------------Page (6) Break----------------
                                                                                                 
kabayaran ng manggagawa para sa COVID-19, kasama na ang mga 
karapatan ng mga manggagawa na lumiban kapag may sakit sa ilalim 
ng Batas sa Tugon sa Coronavirus ng  Pamilya Muna at mga karapatan 
ng mga manggagawa sa mga benepisyo ng kabayaran ng mga 
manggagawa at pagpapalagay ng kaugnayan sa trabaho ng COVID-
19 alinsunod sa  Ehekutibong Kautusan ng Gobernador N-62-20 habang 
may bisa ang Order na iyon. 
 
Mga Indibidwal na Hakbang sa Pagkontrol 
at Pag-screen 
• I-screen ang temperatura at/o sintomas ng lahat ng manggagawa sa 
simula ng kanilang shift at sinumang vendor, kontratista, o iba pang 
manggagawang pumapasok sa establisamiyento. Tiyaking iniiwasan ng 
screener ng temperatura/sintomas ang malapit na pakikisalamuha sa 
mga manggagawa hangga't maaari.  
• Kung nangangailangan ng screening sa sarili sa bahay, na isang 
naaangkop na alternatibo sa pagbibigay nito sa establisamiyento, 
tiyaking nagsagawa ng screening bago umalis sa bahay ang 
manggagawa para sa kanilang shift at sumusunod ito sa mga 
patnubay ng CDC, tulad ng inilalarawan sa seksyong Mga Paksa para 
sa Pagsasanay sa Manggagawa sa itaas. 
• Hikayatin ang mga manggagawang may sakit o nagpapakita ng mga 
sintomas ng COVID-19 na manatili sa bahay. 
• Dapat ibigay ng mga employer sa mga manggagawa ang lahat ng 
kinakailangang kagamitan sa proteksyon, kabilang ang proteksyon sa 
mata at guwantes kung kinakailangan. 
• Dapat pag-isipan ng mga employer kung saan maaaring kapaki-
pakinabang ang paggamit ng disposable glove upang suportahan 
ang madalas na paghuhugas ng kamay o paggamit ng hand sanitizer; 
kabilang sa mga halimbawa ang mga manggagawang nagi-screen 
ng iba para sa mga sintomas o nangangasiwa ng mga bagay na 
madalas hawakan. 
 
Mga Protokol sa Paglilinis at Pagdis-impekta 
• Magsagawa ng ganap na paglilinis sa mga lugar na mataas ang trapiko 
tulad ng mga kwartong pahingahan, lugar na kainan ng tanghalian, at lugar 
na pagpalit ng damit at lugar sa pagpasok at labasan tulad ng mga handrail. 
Madalas na disimpektahin ang mga karaniwang ginagamit na ibabaw 
kasama ang mga manibela, hawakan ng pinto, banyo, at mga pasilidad sa 
paghuhugas ng kamay. 
----------------Page (7) Break----------------
                                                                                                 
• Linisin ang mga hinahawakang ibabaw sa pagitan ng mga shift o sa 
pagitan ng mga gumagamit, alinman ang mas madalas, kabilang 
ang, ngunit hindi limitado sa, mga pinagtatrabahuang ibabaw, 
makinarya, kasangkapan, hawakan at latch, at kontrol sa stationary 
at mobile na kagamitan. 
• Tiyaking nilinisan ang mga sasakyan at kagamitan sa paghahatid 
bago at pagkatapos ng mga ruta ng paghahatid at magdala ng mga 
karagdagang materyales sa pagdidisimpekta habang naghahatid. 
• Iwasan ang pagbabahaginan ng mga telepono, iba pang tool sa 
trabaho, o kagamitan sa tuwing posible. Huwag kailanman 
magbahaginan ng PPE. Dapat disimpektahin ang mga kagamitan na 
ibinabahagi tulad ng mga kasangkapan at makinarya bago ang at 
sa pagtatapos ng paggamit upang mabawasan ang transmisyon. 
• Maglaan ng oras upang maisagawa ng mga manggagawa ang mga 
kasanayan sa paglilinis sa panahon ng kanilang shift. Dapat italaga 
ang mga tungkulin sa paglilinis sa oras ng pagtatrabaho bilang bahagi 
ng mga tungkulin sa trabaho ng manggagawa. Humingi ng mga 
pagpipilian para makatulong ang mga third party na kumpanya ng 
paglilinis sa mas lumalaking pangangailangan sa paglilinis, kung 
kinakailangan. 
• Tiyaking magbigay ng mga malinis na pasilidad, banyo, at istasyon ng 
paghuhugas ng kamay na may sabon, tubig, mga paper towel, at hand 
sanitizer sa lahat ng site at lugar ng trabaho. Tiyakin na ang mga 
pasilidad na ito ay manatiling gumagana at naka-stock sa lahat ng oras 
at magbigay ng karagdagang mga gamit kung kinakailangan. Maglaan 
ng mga karagdagang sanitary facility (mga portable na palikuran at 
istasyon para sa paghuhugas ng kamay) kung kinakailangan. 
• Isalit-salit ang mga break kung maaari upang matiyak na may pisikal 
na pagdistansiya at may pagkakataong linisin ang mga palikuran 
nang madalas. 
• Kapag pumipili ng kemikal na pagdisinpekta, ang mga 
establisimyento ay dapat gumamit ng aprubadong  mga produkto 
laban sa COVID-19  sa  Ahensiya ng Proteksyon sa Kapaligiran o 
Evironmental Protection Agency (EPA)-naaprubahan na listahan at 
sundin ang alituntunin sa produkto. Gumamit ng tatak ng 
pagdisnpekta upang maging epektibo laban sa umuusbong na  viral 
pathogens, nahalong solusyon ng bleach sa sambahayan (5 kutsara 
kada galon ng tubig), o solusyon ng alkohol na may  70% na alkohol 
na nararapat sa ibabaw. Magbigay ng pagsasanay sa mga 
manggagawa na pinsala ng kemikal, direksyon ng tagagwa, 
kinakailangan sa bentilasyon, at kinakailangan ng Cal/OSHA  para sa 
ligtas na paggamit. Ang mga manggagawa at boluntaryo na 
----------------Page (8) Break----------------
                                                                                                 
gumagamit ng paglinis at pagdisinpekta ay dapat magsuot ng gloves 
o ibang kagamitan sa pagprotekta na kinakailangan base sa 
alituntuninn ng produkto. Sundin ang pamamaraan ng libre-sa-asthma 
na paglilinis na rekomendado ng Deparatamento ng Pampublikong 
Kalusugan ng California at siguraduhin ang tamang bentilasyon. 
• Patuloy na sundin ang mga umiiral na code tungkol sa mga 
kinakailangan sa pagsa-sanitize (sa halip na pag-disinfect) ng mga 
ibabaw na dumidikit sa pagkain. 
• Dapat suriin ng mga manggagawa ang mga naihatid at gawin ang 
lahat ng kinakailangan at posibleng hakbang sa pagdidisimpekta 
kapag tumatanggap ng mga kalakal na mukhang binago. 
• Isaalang-alang ang pagkabit ng mga portable mataas na 
kahusayan na panlinis ng hangin, pag-upgrade sa mga piltro ng 
hangin ng gusali sa pinakamataas na kahusayan na posible, at 
pagsasagawa ng iba pang pagbabago upang magdagdagan 
ang dami ng hangin mula sa labas at bentilasyon sa mga opisina at 
iba pang espasyo. 
 
Mga Patnubay sa Pisikal na Pagdistansiya 
• Magpatupad ng mga hakbang upang matiyak ang pisikal na 
pagdistansiya na may hindi bababa sa anim na talampakan na 
pagitan sa mga manggagawa. Puwedeng kasama rito ang paggamit 
ng mga pisikal na partisyon o visual na palatandaan (hal., 
pagmamarka sa sahig, may kulay na tape, o mga karatulang 
nagsasaad kung saan dapat tumayo ang mga manggagawa). 
• Magsagawa ng mga hakbang sa mga checkout na istasyon at iba 
pang lugar kung saan hindi mapapanatili ang pisikal na pagdistansya 
upang mabawasan ang pagkakalantad sa pagitan ng mga kahera at 
customer, tulad ng mga Plexiglas na harang.  
• Pag-isipang mag-alok sa mga manggagawa na humihiling ng mga 
binagong tungkulin ng opsyon na magpapaunti ng kanilang 
pakikisalamuha sa mga customer at iba pang manggagawa 
(halimbawa, pamamahala ng imbentaryo sa halip na pagtatrabaho 
bilang kahera o pamamahala ng mga pangangailangang 
administratibo sa pamamagitan ng telework). 
• Isaayos ang mga pagpupulong sa kaligtasan upang matiyak ang 
pisikal na distansya at gumamit ng mas maliliit na indibidwal na 
pagpupulong sa kaligtasan sa lugar ng trabaho upang mapanatili ang 
mga alituntunin sa pisikal na pagdistansya. Ilipat ang lahat ng 
pagpupulong at panayam sa telepono o mga digital na platform o 
----------------Page (9) Break----------------
                                                                                                 
gawin ito sa labas o sa isang espasyo kung saan maisasagawa ang 
hindi bababa sa anim na talampakan ng pisikal na distansya sa 
pagitan ng mga manggagawa. 
• Gumamit ng mga kasanayan sa trabaho, kapag posible, upang 
limitahan ang bilang ng mga manggagawang malapit sa isa’t isa. 
Maaaring kabilang dito ang pag-iskedyul (hal., pagsasalitan ng mga 
oras ng pagsisimula/pagtatapos ng shift) o pag-rotate sa pag-akses ng 
manggagawa sa isang itinalagang lugar habang ang isang shift. 
Isaayos ang lugar ng trabaho upang gawing salitan ang trabaho at 
limitahan ang pag-overlap ng mga manggagawa. 
• Bawasan pa ang bilang ng mga manggagawang pinapayagan sa 
mga saradong lugar upang matiyak ang pagkakaroon ng hindi 
bababa sa anim na talampakang distansya at malimitahan ang 
pagkalat ng virus. Magtalaga ng hiwalay na pasukan at labasan at 
magpaskil ng karatula para sa mga ito. 
• Isalit-salit ang mga break ng manggagawa, alinsunod sa mga 
regulasyon sa sahod at oras, upang mapanatili ang mga protokol sa 
pisikal na pagdistansiya. 
• Isara ang mga breakroom, gumamit ng mga hadlang, o dagdagan 
ang distansya sa pagitan ng mga mesa/upuan upang mapaghiwa-
hiwalay ang mga manggagawa at pigilan ang pagtitipon sa mga 
break. Kung maaari, gumawa ng mga break area sa labas na may 
mga silong at mauupuan na nagtitiyak sa pisikal na distansiya. 
• Dapat isaalang-alang ng mga manggagawa na magdala ng 
tanghaliang niluto sa bahay o bumili ng take out o magpahatid kapag 
mayroon. Isaalang-alang ang pagbibigay ng mga indibidwal na bote 
ng tubig sa halip na mga lalagyan ng tubig at tasa upang maiwasan 
ang paulit-ulit na paghawak sa dispense nozzle. 
• Gamitin ang sumusunod na herarkiya upang maiwasan ang 
pagpapasa ng COVID-19 sa mga lugar ng trabaho lalo na sa mga 
lugar kung saan mahirap panatilihin ang pisikal na distansiya: mga 
kontrol sa engineering, pang-administratibong kontrol, at PPE. 
o Kasama sa mga kontrol sa engineering ang paggawa ng pisikal o 
spatial na mga hadlang sa pagitan ng mga manggagawa tulad 
ng Plexiglas o iba pang matibay at hindi natatagusan na partisyon. 
o Kasama sa mga pang-administratibong kontrol ang pagpaparami 
ng mga shift upang mabawasan ang bilang ng mga tauhan na 
naroroon sa bawat pagkakataon at matiyak na may sapat na 
pisikal na distansiya. 
o Kasama sa PPE ang mga face shield, ilang uri ng mask, at 
----------------Page (10) Break----------------
                                                                                                 
tumatagos na guwantes. Tandaan na ang ilang maitatapon na 
kagamitan tulad ng mga respirator ay nakalaan para sa mga 
manggagawang pangangalagang pangkalusugan at mga 
manggagawang humahawak ng mga pathogen at hindi ito dapat 
gamitin ng iba. 
• Magtalaga ng mga lokasyon ng drop-off upang tanggapin ang mga 
ihahatid nang malayo sa mga sa bukid na lugar na mataas ang 
trapiko. Panatilihin ang pisikal na distansyang hindi bababa sa anim na 
talampakan mula sa mga driver na naghahatid. Huwag 
makipagkamayan, makipagyakapan, o gumamit ng mga katulad na 
pagbati na sumuway sa pisikal na distansya. Mag-kabit ng mga 
materyal na tumutulong sa paglipat ng produksyon, gaya ng mga 
istante at bulletin board, upang mabawasan ang mga paglilipat ng 
produksyon sa pagitan ng mga tao. Tawagan muna ang mga 
tatanggap kapag naghahatid. Isaayos ang paghahatid sa mga 
kumpirmadong lokasyon ng drop-off na nagbabawas ng pisikal na 
pag-kontak sa mga tatanggap. 
 
Mga Karagdagang Alituntunin 
Bisitahin ang Website ng California Department of Food and Agriculture 
COVID-19 para sa karagdagang patnubay sa: 
• Mga Pamilihan para sa Livestock 
• Mga Pamilihan para sa Mga Magsasaka 
• Mga Bukid at Rancho 
• Mga Nursery 
• Iba pang mga kaugnay na pasilidad 
 
 
 
 
 
 
 
1Karagdagang mga pangangailangn ay dapat isaalang-alang para sa mahinang 
populasyon. Ang mga lugar ng pagsamba ay kailangan sumunod sa lahat ng  Cal/OSHA 
na pamatayan at kailangan nakahanda na sumunod sa gabay na ito ay pati na rin ang 
gabay mula sa Sentro ng Pagkontrol o Pag-iwas sa Sakit o Centers for Disease Control and 
Prevention (CDC) at ang Departamento ng Pampublikong Pangkalusugan ng California o 
California  Department of Public Health (CDPH). Bukod dito, ang lugar na pagsamba ay 
kailangan nakahanda na baguhin ang kanilang pamamahala sa binago na gabay 
 
 
----------------Page (11) Break----------------
