---
PDFFormatVersion: 1.6
IsAcroFormPresent: false
IsXFAPresent: false
Title: Energy and Utilities
Author: Kaina Pereira
Producer: AbleDocs Inc.
CreationDate: D:20200727115726-04'00'
ModDate: D:20200805205544-07'00'
date_created: Mon Jul 27 2020 11:57:00 GMT-0700
date_modified: Mon Jul 27 2020 11:57:00 GMT-0700
---
1 
COVID-19 
ԳՈՐԾԱՐԱՐ 
ՈՒՂԵՑՈՒՅՑ՝ 
Էլեկտրաէներգիա եւ  
կոմունալ  
ծառայություններ 
Հուլիսի 29, 2020թ 
covid19.ca.gov 
----------------Page (0) Break----------------
ԱԿՆԱՐԿ 
2020 թվականի մարտի 19-ին, Հանրային առողջապահության նահանգային տեսուչը եւ 
Կալիֆորնիայի Հանրային առողջապահության դեպարտամենտի տնօրենը հրաման են 
արձակել, որով պահանջվում է, որ կալիֆորնիացիների մեծ մասը մնա տանը՝ բնակչության 
շրջանում COVID-19-ի տարածումը խաթարելու նպատակով։ 
COVID-19-ի ազդեցությունը կալիֆորնիացիների առողջության վրա դեռեւս լիովին հայտնի 
չէ։ Նշված հիվանդությունը կարող է շատ թեթեւից (որոշ մարդիկ ախտանիշ չունեն) 
վերածվել մահվան հանգեցնող ծանր հիվանդության: Որոշ խմբեր, ներառյալ 65 եւ ավելի 
բարձր տարիքի մարդիկ, եւ նրանք, ում մոտ առկա են բժշկական այնպիսի լուրջ խնդիրներ, 
ինչպիսիք են սրտի կամ թոքերի հիվանդությունը կամ շաքարախտը, հոսպիտալացման եւ 
լուրջ բարդացումների ավելի մեծ վտանգի տակ են: Հիվանդության փոխանցումն առավել 
հավանական է այն ժամանակ է, երբ մարդիկ գտնվում են վարակված անձի հետ սերտ 
շփման մեջ կամ վատ օդափոխվող տարածքում, նույնիսկ, եթե այդ մարդը չունի կամ դեռեւս 
չի արտահայտել որեւէ ախտանիշ։ 
Արդյունաբերության կամ մասնագիտական խմբերի կողմից` ներառյալ կրիտիկական 
ենթակառուցվածքների աշխատողների շրջանակը, COVID-19-ի քանակի եւ տեմպերի 
վերաբերյալ ճշգրիտ տեղեկություններ առայժմ հասանելի չեն: Մի շարք աշխատատեղերում 
բազմաթիվ բռնկումներ են եղել, ինչը ցույց է տալիս, որ աշխատողները COVID-19 վարակ 
ձեռք բերելու կամ փոխանցելու վտանգի տակ են: Այսպիսի աշխատատեղերի օրինակներից 
են հիվանդանոցները, երկարաժամկետ խնամքի հաստատությունները, բանտերը, սննդի 
արտադրությունը, պահեստները, մսի վերամշակման գործարանները եւ մթերային 
խանութները: 
Քանի որ տանը մնալու որոշումները փոփոխված են, անհրաժեշտ է ձեռնարկել բոլոր 
հնարավոր քայլերը աշխատողների եւ հասարակության անվտանգության ապահովման 
ուղղությամբ: 
Կանխարգելման հիմնական պրակտիկան ներառում է՝ 
✓ֆիզիկական հեռավորություն առավելագույն հնարավոր չափով,
✓աշխատողների (որտեղ շնչառական օրգանների պաշտպանություն չի
պահանջվում)  հաճախորդների/գնորդների կողմից դեմքի ծածկոցների
կիրառում, եւ
✓ձեռքերի հաճախակի լվացում եւ կանոնավոր մաքրում եւ ախտահանում,
✓աշխատողների վերապատրաստում COVID-19 կանխարգելման պլանի այս եւ այլ
տարրերի վերաբերյալ։
Բացի այդ, շատ կարեւոր է աշխատավայրերում հիվանդության նոր դեպքերի 
հայտնաբերման ուղղությամբ համապատասխան գործընթացների իրականացումը եւ դրանց 
հաստատման դեպքում, առողջապահական մարմինների հետ համատեղ, արագ 
միջամտությունը` վարակի տարածումը դադարեցնելու համար: 
----------------Page (1) Break----------------
ՆՊԱՏԱԿ 
Այս փաստաթուղթն էլեկտրաէներգիայի եւ կոմունալ ծառայությունների ոլորտների համար 
տրամադրում է ուղեցույցներ՝ աշխատողների համար անվտանգ, մաքուր միջավայր 
ապահովելու նպատակով:  
ՆՇՈՒՄ. Էլեկտրաէներգիայի եւ կոմունալ ենթակառուցվածքների ոլորտում 
շինարարական գործառույթներ իրականացնող գործատուները պետք է հետեւեն նաեւ 
շինարարական ծառայություններ մատուցող գործատուներին տրված 
ուղղորդումներին, որոնք հասանելի են COVID-19 կանխարգելման եւ հաղթահարման 
գործողությունների պլանի վեբկայքում։  
Այս ուղեցույցը նախատեսված չէ չեղարկելու կամ ուժը կորցրած ճանաչելու աշխատողի 
օրենքով, կանոնակարգերով կամ համատեղ սահմանված որեւէ իրավունք, եւ չի 
հանդիսանում սպառիչ, քանի որ այն չի ներառում առողջության վերաբերյալ վարչաշրջանի 
հրամաններ, չի հանդիսանում գոյություն ունեցող անվտանգության եւ առողջությանն 
առնչվող կարգավորող պահանջների փոխարինող, ինչպես օրինակ՝ Cal/OSHA-ն։1 
Շարունակեք մնալ իրազեկ Հանրային առողջության պահպանման ուղեցույցում եւ 
նահանգային/տեղական հրամաններում փոփոխությունների վերաբերյալ, քանի որ COVID-
19-ի հետ կապված իրավիճակը շարունակվում է։ Cal/OSHA-ն պարունակում է ավելի
համալիր ուղեցույց իրենց Cal/OSHA Ընդհանուր ուղենիշներում՝ աշխատողներին COVID-
19-ից պահպանելու վերաբերյալ վեբ կայքում։ CDC-ն ունի լրացուցիչ ուղեցույց
տնտեսվարողների եւ գործատուների համար։
Դեմքի ծածկոցների օգտագործման պահանջը 
Հունիսի 18-ին, CDPH-ը հրապարակեց Դեմքի ծածկոցների օգտագործման վերաբերյալ 
ուղեցույց, որը լայնորեն պահանջում է դեմքի ծածկոցների օգտագործում ինչպես 
հասարակության անդամների, այնպես էլ աշխատողների համար` բոլոր հասարակական եւ 
աշխատանքային վայրերում, որտեղ առկա է ազդեցության բարձր ռիսկ։  
Կալիֆորնիայում մարդիկ պետք է կրեն դեմքի ծածկոցներ, երբ նրանք զբաղվում են 
աշխատանքով, լինի դա աշխատավայրում կամ աշխատավայրից դուրս` 
•հասարակության ցանկացած անդամի հետ անձամբ շփվելիս,
•հասարակության անդամների այցելած տարածքներում աշխատելիս, անկախ
նրանից՝ թե հանրությունից որեւէ մեկը ներկա է այդ պահին, թե ոչ,
•ցանկացած վայրում աշխատելիս, որտեղ պատրաստվում կամ փաթեթավորվում է
սնունդ վաճառքի կամ այլ անձանց բաշխելու համար,
•ընդհանուր տարածքներում աշխատելիս կամ շրջելիս, ինչպիսիք են՝ միջանցքները,
աստիճանները, վերելակները եւ կայանատեղիները,
•ցանկացած սենյակում կամ փակ տարածքում, որտեղ ներկա են այլ մարդիկ
(բացառությամբ անձի սեփական տնային տնտեսության կամ բնակության վայրի
----------------Page (2) Break----------------
անդամների), եւ չեն կարող ֆիզիկապես հեռավորություն պահել, 
•ցանկացած հանրային փոխադրամիջոց կամ պարատրանզիտ (հատուկ միջանկյալ)
տրանսպորտային միջոց, տաքսի կամ անձնական ավտոմեքենա կամ համատեղ
փոխադրման տրանսպորտային միջոց վարելիս կամ գործարկելիս, որտեղ
ուղեւորները ներկա են։ Ուղեւորների բացակայության դեպքում, խստորեն խորհուրդ է
տրվում դեմքի ծածկոցների օգտագործումը։
Ուղեցույցում կարող եք գտնել ամբողջական տեղեկատվությունը, ներառյալ բոլոր 
պահանջներն ու այս կանոններում արված բացառությունները։ Դեմքի ծածկոցները խստորեն 
խրախուսվում են այլ հանգամանքներում, եւ գործատուները կարող են իրականացնել դեմքի 
ծածկոցին առնչվող լրացուցիչ պահանջներ` կատարելով իրենց պարտավորությունն 
աշխատողներին ապահով եւ առողջ աշխատավայր ապահովելու նպատակով։ Գործատուները 
պարտավոր են աշխատողներին տրամադրել դեմքի ծածկոցներ կամ փոխհատուցեն 
աշխատողներին` դրանց ձեռք բերման ողջամիտ ծախսերի համար։
Գործատուները պետք է մշակեն փոխզիջման/կարգավորման քաղաքականություն ցանկացած 
աշխատողի համար, որը բավարարում է դեմքի ծածկոցի կրման բացառություններից մեկը։ 
Եթե աշխատողը, ումից այլապես կպահանջվեր կրել դեմքի ծածկոց, այլ անձանց հետ 
հաճախակի շփման պատճառով, եւ, որ վերջինս, բժշկական վիճակով պայմանավորված, չի 
կարող կրել, ապա նրան պետք է տրամադրվի ոչ-սահմանափակով այլընտրանք, ինչպես 
օրինակ՝ դեմքի վահան, որի ստորին եզրին ամրացված է կտոր, եթե դա հնարավոր է, եւ թույլ է 
տալիս բժշկական վիճակը։ 
Այն բիզնես ընկերություններն, որոնք բաց են հանրության համար, պետք է գիտակցեն CDPH-ի 
դեմքի ծածկոցների վերաբերյալ ուղեցույցում առկա դեմքի ծածկոցների կրման վերաբերյալ 
բացառությունները եւ կարող են չբացառել հասարակության որեւէ անդամի դեմքի ծածկոց 
չկրելու համար, եթե այդ անձը հետեւում է ուղեցույցին։ Բիզնես ընկերությունները պետք է 
մշակեն քաղաքականություններ հաճախորդների, պատվիրատուների, այցելուների եւ 
աշխատողների շրջանում այս բացառությունների գործածման համար։ 
----------------Page (3) Break----------------
Աշխատավայրին բնորոշ պլան 
•Յուրաքանչյուր վայրում ստեղծել գրավոր, աշխատավայրին բնորոշ COVID-
19-ի կանխարգելման պլան, իրականացնել բոլոր աշխատանքային ոլորտների
եւ բոլոր աշխատանքային առաջադրանքների ռիսկերի համապարփակ
գնահատում, եւ յուրաքանչյուր հաստատությունում նշանակել անձ այս պլանն
իրականացնելու համար։
•Ներառել CDPH-ի դեմքի ծածկոցների վերաբերյալ ուղեցույցն
աշխատավայրին հատուկ պլանում եւ ընդգրկել բացառություններ
գործարկելու քաղաքականություն։
•Պարզել տեղական առողջապահական վարչության կոնտակտային
տվյալներ, որտեղ գտնվում է աշխատողների կամ հաճախորդների
շրջանում COVID-19-ի բռնկումների վերաբերյալ տվյալների
հաղորդակցման հաստատությունը։
•Վերապատրաստել եւ հաղորդակցել աշխատողների եւ աշխատողների
ներկայացուցիչների հետ պլանի վերաբերյալ, եւ այն հասանելի դարձնել
աշխատողներին եւ նրանց ներկայացուցիչներին:
•Պարբերաբար գնահատել հաստատությունների
համապատասխանությունը պլանին եւ փաստաթղթին, եւ շտկել
հայտնաբերված թերությունները։
•Ուսումնասիրել COVID-19-ով պայմանավորված ցանկացած
հիվանդություն, եւ որոշել, թե արդյոք աշխատանքին առնչվող
գործոնները կարող էին նպաստել վարակման ռիսկին:
Անհրաժեշտության դեպքում թարմացնել պլանը` հետագա դեպքերը
կանխելու նպատակով։
•CDPH ուղենիշների համաձայն, իրականացնել անհրաժեշտ
գործընթացներն ու ընթացակարգերը, երբ աշխատավայրում տեղի է
ունենում բռնկում։
•Պարզել վարակակիր աշխատողի սերտ շփման շրջանակը (վեց
ոտնաչափ հեռավորությամբ 15 կամ ավելի րոպեների ընթացքում) եւ
ձեռնարկել քայլեր մեկուսացնելու COVID-19 դրական ախտորոշումով
աշխատողին(ներին) եւ սերտ շփման շրջանակի անձանց։
•Հետեւել ստորեւ բերված ուղենիշներին։ Այս պահանջի չկատարումը կարող է
հանգեցնել աշխատավայրում հիվանդությունների առաջացմանն, որոնք էլ
կարող են հանգեցնել գործողությունների ժամանակավոր դադարեցման կամ
սահմանափակման։
----------------Page (4) Break----------------
Ռազմավարական գործողությունների պլան 
•Որոշել, թե արդյոք հիմնական հաշիվներում գործառնությունների
մեծացումը/կասեցումը/կրճատումը կարող է ազդել ծանրաբեռնվածության
հավասարակշռման վրա:
•Որոշել, թե արդյոք կազմակերպությունը սահմանել է հոսանքի
մատակարարման ցանցի շահագործման համար խիստ կարեւոր
օբյեկտները եւ կազմակերպել է մեկուսացումն այդ հաստատություններում
(տեղում սնունդ, ջուր, հիգիենայի պարագաներ, բժշկական
ծառայություններ, ընտանեկան ծառայություններ, անհատական
պաշտպանիչ միջոցներ եւ այլն):
•Մշակել պլան եւ գործընթաց` առաջնահերթություն տալով վտանգավոր
նյութերի ազդեցության տակ գտնվող գոտիներում տարվող
աշխատանքներին, այդ թվում՝ աշխատանքային պատվերներին,
պահանջներին եւ արտահոսքերի դեպքում արձագանքման ժամկետներին:
•Իրականացնել կամ ընդլայնել այն ծրագրերը, որոնք տրամադրում են
օգնություն կոմունալ ծառայությունների գծով, օրինակ՝ ցածր եկամուտ
ունեցող ընտանիքների համար էլեկտրաէներգիայի գծով աջակցության
ծրագիր կամ նմանատիպ մեթոդներ, որոնք ֆինանսական օժանդակություն
են մատուցում տնային պայմաններում օդորակիչի օգտագործման համար:
Թեմաներ աշխատողի վերապատրաստման 
համար 
•Տեղեկատվություն COVID-19-ի մասին, թե ինչպես կանխել դրա
տարածումը, եւ թե, որ ուղեկցող հիվանդությունները կարող են մեծացնել
անհատների մոտ վարակվելու վտանգը։
•Ինքնազննում տանը, ներառյալ մարմնի ջերմաստիճանի եւ/կամ
ախտանիշների ստուգում՝ օգտագործելով CDC ուղենիշները։
•Աշխատանքի չգալու կարեւորությունը՝
oեթե աշխատողն ունի COVID-19-ի ախտանիշներ, ինչպես
նկարագրված է CDC-ի կողմից, օրինակ՝ ջերմություն կամ
սարսուռ, հազ, հեւոց կամ դժվար շնչառություն, հոգնածություն,
մկանային կամ մարմնի ցավեր, գլխացավ, համի կամ հոտի
կորուստ, կոկորդի ցավ, քթի փակվածություն կամ
արտադրություն, սրտխառնոց, փսխում կամ լուծ, ԿԱՄ
oեթե աշխատողի մոտ աշխտորոշվել է COVID-19 եւ վերջինս դեռ
դուրս չի եկել մեկուսացումից, ԿԱՄ
oեթե վերջին 14 օրվա ընթացքում աշխատողը շփում է ունեցել մեկի
----------------Page (5) Break----------------
                                                                    
հետ, ում մոտ ախտորոշվել է COVID-19, եւ որը համարվում է 
պոտենցիալ վարակիչ (այսինքն՝ դեռ մեկուսացման մեջ է)։ 
• Վերադառնալ աշխատանքի այն բանից հետո, երբ աշխատողը COVID-19 
ախտորոշում է ստանում միայն այն դեպքում, եթե առաջին 
ախտանշանների ի հայտ գալուց անցել է 10 օր, նրա ախտանիշները 
բարելավվել են, եւ աշխատողը վերջին 72 ժամվա ընթացքում չի ունեցել 
ջերմություն (առանց ջերմությունն իջեցնող դեղամիջոցների 
օգտագործման):  Առանց ախտանշաններով աշխատողը, ում մոտ 
ախտորոշվել է COVID-19, կարող է վերադառնալ աշխատանքի միայն 
այն դեպքում, եթե COVID-19-ի առաջին թեստի դրական արդյունքի 
ամսաթվից անցել է 10 օր։  
• Դիմել   բժշկական   օգնության,   եթե   նրանց   ախտանիշները   դառնում   են 
ծանր,  ներառյալ  կայուն  ցավ  կամ  ճնշման  զգացում  կրծքավանդակում, 
շփոթմունք  կամ  կապտավուն  շրթունքներ  կամ  դեմք։  Թարմացումները  եւ 
հետագա մանրամասները հասանելի են CDC կայքում։ 
• Օճառով  եւ  ջրով  ձեռքի  հաճախակի  լվացման  կարեւորությունը,  ներառյալ 
լվանալ  օճառով  20  վարկյան  (կամ  առնվազն  60%  էթանոլ  (նախընտրելի) 
կամ  70%  իզոպրոպանոլ  (եթե  ապրանքը  պահվում  առանց  հսկողության 
երեխաների      համար      ոչ      հասանելի      տեղում)      պարունակող      ձեռքի 
ախտահանող   միջոցի   օգտագործումը,   երբ   աշխատողները   չեն   կարող 
հասնել լվացարան կամ ձեռքի լվացման վայր, ըստ CDC ուղենիշների)։ 
• Ֆիզիկական հեռավորության պահպանման կարեւորությունը, ինչպես 
աշխատանքային վայրում, այնպես էլ վայրից դուրս գտնվելու ժամանակ (տե՛ս ֆիզիկական հեռավորություն բաժինը ստորեւ): 
• Դեմքի ծածկոցների պատշաճ օգտագործում, այդ թվում՝ 
o Դեմքի ծածկոցները չեն պաշտպանում կրող անձին եւ չեն 
հանդիսանում անհատական պաշտպանիչ սարքավորումներ 
(personal protective equipment, PPE)։ 
o Դեմքի ծածկոցները կարող են օգնել պաշտպանել կրողին մոտ գտնվող 
մարդկանց, սակայն չեն փոխարինում ֆիզիկական հեռավորության եւ 
ձեռքերի հաճախակի լվացման անհրաժեշտությանը։ 
o Դեմքի ծածկոցները պետք է ծածկեն քիթն ու բերանը։ 
o Աշխատողները պետք է լվանան կամ ախտահանեն ձեռքերը դեմքի 
ծածկոցներն օգտագործելուց կամ կարգավորելուց հետո։ 
o Խուսափել աչքերին, քթին եւ բերանին դիպչելուց: 
o Դեմքի ծածկոցները չպետք է լինեն համատեղ օգտագործման, եւ յուրաքանչյուր 
օգտագործումից հետո պետք է լվացվեն կամ հեռացվեն։ 
• CDPH դեմքի ծածկոցների օգտագործման վերաբերյալ ուղեցույցում, 
պարունակվող տեղեկատվություն, որը սահմանում է հանգամանքները, 
----------------Page (6) Break----------------
                                                                    
որոնց դեպքում պետք է կրել դեմքի ծածկոցները, եւ բացառությունները, 
ինչպես նաեւ քաղաքականությունները, աշխատանքային կանոնակարգերը եւ 
գործելակերպերը, որոնք գործատուն ընդունել է՝ դեմքի ծածկոցների 
օգտագործումն ապահովելու նպատակով։ Վերապատրաստման դասընթացը 
պետք է ներառի նաեւ գործատուի վարած քաղաքականությունը, թե ինչպես 
վարվել այն մարդկանց հետ, ովքեր ազատված են դեմքի ծածկոց կրելուց։ 
• COVID-19-ի կանխարգելման քաղաքականության մեջ պատշաճ կերպով 
պատրաստված ցանկացած անկախ կապալառուի, ժամանակավոր կամ 
պայմանագրային աշխատողներին, ինչպես նաեւ հաստատության 
կամավորներին ապահովել անհրաժեշտ պարագաներով եւ անհատական 
պաշտպանիչ սարքավորումներով: Այս պարտականությունները ժամանակից 
շուտ քննարկել ժամանակավոր եւ/կամ պայմանագրային աշխատողների 
հետ: 
• Տեղեկատվություն վճարովի արձակուրդի նպաստների վերաբերյալ, որ 
աշխատողը կարող է իրավունակ լինել ստանալու, ինչը ֆինանսապես 
ավելի կհեշտացնի վերջինիս տանը մնալը։ Տե՛ս լրացուցիչ 
տեղեկատվություն Covid- 19-ի համար հիվանդության արձակուրդի եւ 
աշխատողների փոխհատուցման աջակցմանկառավարության ծրագրերի 
վերաբերյալ, ներառյալ՝ Ընտանիքների համար կորոնավիրուսի առաջին 
արձագանքման ակտի շրջանակում աշխատողների հիվանդության 
արձակուրդի մասով իրավունքները, եւ աշխատողների իրավունքները՝ 
աշխատողների փոխհատուցման նպաստների եւ աշխատանքով 
պայմանավորված COVID-19-ով վարկման կանխավարկածի՝ համաձայն 
նահանգապետի N-62-20 գործադիր հրամանի, մինչ այն գտնվում է ուժի 
մեջ։ 
 
Անհատական հսկողության միջոցառումներ եւ 
զննում 
• Ապահովել ջերմաստիճանի եւ/կամ ախտանիշի զննումներ բոլոր 
աշխատողների համար՝ նրանց հերթափոխի սկզբում, եւ անձնակազմի բոլոր 
անդամների համար՝ հաստատություն մուտք գործելիս։ Հիմնարկություն 
մուտք գործող, սակայն աշխատող չհանդիսացող անձանց թիվը 
ղեկավարության կողմից պետք է սահմանափակվի մինչեւ հիմնական 
նշանակության դասակարգ եւ նրանք մուտք գործելուց առաջ պետք է 
անցնեն ջերմության եւ/կամ ախտանշանների ստուգում։ Որքան հնարավոր է 
խուսափել հպել ջերմաստիճանի/ախտանիշի ստուգման սարքը 
աշխատողներին։  
• Եթե պահանջվում է ինքնազննում տանը, ինչը համապատասխան 
այլընտրանք է այն հաստատությունում ապահովելու համար, համոզվել, որ 
ստուգումն իրականացվել է նախքան աշխատողի տանից դուրս գալը՝ 
հերթափոխի համար, եւ որ նա հետեւում է CDC ուղենիշներին, ինչպես 
նկարագրված է վերոնշյալ՝ «Թեմաներ աշխատողի վերապատրաստման 
----------------Page (7) Break----------------
                                                                    
համար» բաժնում։ 
• Այն աշխատողներին, ովքեր հիվանդ են կամ COVID-19-ի ախտանիշներ 
ունեն, խրախուսել տանը մնալ։ 
• Գործատուները, անհրաժեշտության դեպքում, պետք է տրամադրեն եւ 
ապահովեն աշխատողներին՝ օգտագործել բոլոր անհրաժեշտ պաշտպանիչ 
սարքավորումները, ներառյալ աչքերի պաշտպանություն ու ձեռնոցներ: 
• Գործատուները պետք է հաշվի առնեն, թե որտեղ կարող է մեկանգամյա 
օգտագործման ձեռնոցների կիրառումը օգտակար լինել ի լրումն ձեռքերի 
հաճախակի լվացման կամ ձեռքերի ախտահանիչ միջոցի օգտագործման, 
այս օրինակներն այն աշխատողների համար են, ովքեր զննում են մյուսների 
ախտանիշները կամ գործածում ընդհանուր օգտագործման իրեր։ 
• Տրամադրել անհրաժեշտ սարքավորումներ եւ պայմաններ գծերի 
սպասարկման անձնակազմի այն անդամների համար, ովքեր գուցե 
ստիպված լինեն արձագանքել ցանցի անջատումներին, այդ թվում՝ 
տրամադրելով անվտանգության բոլոր անհրաժեշտ պարագաները մեծ թվով 
վարակվածներ ունեցող տարածքներում գործող անձնակազմի 
անդամներին: 
• Սպասարկման այցերի մեկնելուց առաջ անվտանգության ամենօրյա 
ճեպազրույցներ անցկացնել դաշտային աշխատողների հետ եւ մշակել 
ներքին տեղեկատվական նյութեր, որոնք պարբերաբար կթարմացվեն 
անհատական պաշտպանիչ պարագաների օգտագործման եւ ռիսկերի 
մեղմացման այլ պահանջների վերաբերյալ նյութերով: 
 
Մաքրման եւ ախտահանման ընթացակարգեր 
• Կատարել մանրակրկիտ մաքրում այնպիսի բարձր երթեւեկության վայրերում, 
ինչպիսիք են ընդմիջման սենյակները, ճաշարանները եւ հանդերձարանները, 
ինչպես նաեւ մուտքի եւ ելքի տարածքները, ներառյալ, աստիճաններն ու 
աստիճանավանդակները, շարժասանդուղքները եւ վերելակի ղեկավարման 
վահանակները: Հաճախակի ախտահանել սովորաբար օգտագործվող 
մակերեսները՝ ներառյալ դռան փականները, զուգարանները եւ ձեռքի 
լվացման հարմարությունները: 
• Յուրաքանչյուր հերթափոխից կամ օգտագործողից հետո (որն ավելի 
հաճախ է) մաքրել հաճախակի հպվող մակերեսները, այդ թվում առանց 
սահմանափակման՝ աշխատանքային մակերեսները, գործիքները, 
բռնակներն ու փականները, անշարժ, ձեռքի եւ շարժական 
սարքավորումների կոճակները (ինչպես նաեւ ավտոմեքենաների խցիկների 
մակերեսները, երկկողմանի ռադիոընդունիչները, վառելիքի 
դետեկտորները, էլեկտրաէներգիայի հաշվիչները եւ ամբարձիչ մեքենայի 
հարթակի մեջ գտնվող կառավարման վահանակի կոճակները)։ 
• Հնարավորության դեպքում, խուսափել հեռախոսների, ձեռքի շարժական 
----------------Page (8) Break----------------
                                                                    
կապի սարքավորումների, գրասենյակային պարագաների, աշխատանքային 
այլ գործիքների կամ սարքավորումների համատեղ օգտագործումից։ 
Հնարավորության դեպքում պետք է տրամադրվեն անհատական 
նշանակված սարքավորումներ (ստեղնաշարեր, հեռախոսներ, 
ականջակալներ, աթոռներ եւ այլն): Երբեք համատեղ չօգտագործել 
անհատական պաշտպանիչ սարքավորումները։ 
• Համոզվել, որ սանիտարական հաստատությունները միշտ մնում են 
գործող եւ պահեստավորված եւ անհրաժեշտության դեպքում տրամադրում 
են լրացուցիչ օճառ, թղթե սրբիչներ եւ ձեռքի ախտահանիչ միջոցներ: 
Տրամադրել լրացուցիչ սանիտարահիգիենիկ հարմարություններ, եթե մի 
քանի աշխատողներ միաժամանակ ունեն զուգարանից օգտվելու 
անհրաժեշտություն, օրինակ՝ նախատեսված ընդմիջումների ժամանակ։ 
• Լեգիոնելլեզի եւ ջրի հետ կապված այլ հիվանդությունների ռիսկը 
նվազագույնի հասցնելու համար, քայլեր ձեռնարկել` համոզվելու համար, 
որ ջրային բոլոր համակարգերը եւ տարատեսակները (օրինակ՝ խմելու 
ցայտաղբյուրները) անվտանգ են օգտագործման համար` 
հաստատության երկարատեւ դադարեցումից հետո: 
• Աշխատողներին հատկացնել ժամանակ իրենց հերթափոխի ընթացքում՝ 
մաքրում իրականացնելու համար։ Մաքրման գործողությունները պետք է 
հանձնարարվեն աշխատանքային ժամերին, որպես աշխատողների 
աշխատանքային պարտականությունների մաս։ 
• Ախտահանիչ քիմիական նյութերը ընտրելիս, գործատուները պետք է 
օգտագործեն COVID-19-ի դեմ հաստատված արտադրանքը նշված՝ Շրջակա 
միջավայրի պահապանության գործակալության (EPA) կողմից հաստատված 
ցանկում եւ հետեւեն արտադրանքի օգտագործման ցուցումներին։ 
Օգտագործել ախտահանիչներ, պիտակավորված՝ որպես արդյունավետ 
միջոց ի դեմս առաջացող վիրուսային պաթոգենների, նոսր կենցաղային 
սպիտակեցնող լուծույթներ (5 ճաշի գդալ մեկ գալոն ջրի համար), կամ 
ալկոհոլային լուծույթներ առնվազն 70% ալկոհոլի պարունակությամբ, որոնք 
համապատասխան են տվյալ մակերեսին։ Աշխատողներին տրամադրել 
դասընթացներ քիմիական վտանգների, արտադրողի ցուցումների, 
օդափոխության պահանջների, եւ Cal/OSHA պահանջների վերաբերյալ՝ 
անվտանգ օգտագործման նպատակով։ Մաքրող կամ ախտահանող 
միջոցներ օգտագործող աշխատողները պետք է հագնեն ձեռնոցներ եւ այլ 
պաշտպանիչ սարքավորումներ, ինչպես դա պահանջվում է արտադրանքի 
ցուցումներով: Հետամուտ լինել Հանրային առողջապահության 
Կալիֆորնիայի դեպարտամենտի կողմից առաջարկվող մաքրման 
անշնչարգել մեթոդներին եւ ապահովել պատշաճ օդափոխություն։ 
• Նման սարքավորումներ օգտագործող դաշտային տեխնիկները պետք է 
ախտահանեն սաղավարտները եւ դեմքի վահանները յուրաքանչյուր 
հերթափոխի ավարտին։ Մաքրել դեմքի վահանի ներսի հատվածը, ապա 
դրսի կողմը, ապա լվանալ ձեռքերը: Տրամադրել ձեռքերի ախտահանիչ 
միջոցներ բոլոր դաշտային աշխատողներին: 
----------------Page (9) Break----------------
                                                                    
• Հնարավորության դեպքում, չմաքրել հատակներն ավելով կամ այլ 
մեթոդներով, որոնք կարող են ցրել պաթոգենները օդի մեջ: 
Հնարավորության դեպքում օգտագործե՛ք HEPA զտիչով վակուում։ 
• Դիտարկել բարձր արդյունավետությամբ աշխատող դյուրակիր 
օդամաքրիչների տեղակայումը, հնարավորինս բարձր 
արդյունավետությամբ օդազտիչներով կառույցի արդիականացումը եւ այլ 
փոփոխությունների կատարումը, գրասենյակներում եւ այլ վայրերում 
արտաքին օդի եւ օդափոխության քանակը մեծացնելու համար։ 
• Փոփոխել տեղում գտնվող սրճարանների առաջարկները, ներառյալ 
նախապես փաթեթավորված սննդի օգտագործումը եւ խմելու, 
համեմունքների եւ դանակ-պատառաքաղի օգտագործման անվտանգ 
տարբերակները: 
 
 
Ֆիզիկական հեռավորության պահպանման 
ուղենիշներ 
• Իրականացնել միջոցառումներ աշխատողների միջեւ նվազագույնը վեց 
ոտնաչափ ֆիզիկական հեռավորության ապահովման համար: Սա կարող 
է ներառել ֆիզիկական միջնապատերի կամ տեսողական ցուցանակների 
օգտագործումը (օրինակ, հատակի գծանշանները կամ նշանները` 
աշխատողներին ցույց տալու համար, թե որտեղ պետք է նրանք կանգնած 
լինեն): 
• Մշակել անհրաժեշտ հարցադրումներ աշխատողների եւ հաճախորդների 
համար, որոնք պետք է տրվեն դռան մոտ եւ ուղղված լինեն COVID-19-ի 
հետ կապված կասկածելի նշանների բացահայտմանը: Աշխատանքային 
ընթացակարգը աշխատողներին հնարավորություն կտա ճկունորեն 
գնահատել իրավիճակը, երբ արձագանքման միջոցառումների 
շրջանակներում կպահանջվի մտնել տուն/շենք։ 
• Նախքան հաճախորդների այցելությունները, զանգահարել նրանց 
գրանցումները հաստատելու համար եւ ստուգել, թե արդյոք նրանց շփման 
շրջանակներում կան վարակված մարդիկ, եւ նույնը կատարել նաեւ, երբ 
աշխատողները գտնվում են դռան մոտ: Խնդրել հաճախորդներին այցի 
ընթացքում կրել դեմքի ծածկոց եւ պահպանել աշխատողներից առնվազն վեց 
ոտնաչափ անվտանգ հեռավորություն։ 
• Դիտարկել աշխատողներին առաջարկ անելու հարցն, ովքեր 
պահանջում են պարտականությունների փոփոխված տարբերակներ, 
որոնք նվազագույնի են հասցնում իրենց շփումները հաճախորդների եւ 
այլ աշխատողների հետ (օրինակ՝ որպես գանձապահ կամ 
հեռահաղորդակցման միջոցով գույքագրումը կառավարելու 
փոխարեն, գրասենյակային պարտականությունները)։ 
----------------Page (10) Break----------------
                                                                    
• Թույլ տալ դաշտային անձնակազմի անդամներին հայտարարել 
«անվտանգության դադար», երբ նրանք չեն ցանկանում մտնել որեւէ 
բնակարան կամ այլ շենք: Աշխատողը տեղում պետք է զանգի իր 
վերադասին եւ պարզի այդ պահին անհրաժեշտ գործողությունները եւ 
պատշաճ նախազգուշական միջոցառումները։ 
• Սահմանափակել տեղում գործող տեխնիկական անձնակազմի եւ այլ 
անձնակազմի շփումները` իրականացնելով հեռակա ախտորոշման եւ 
ինքնուրույն տեղադրման կամ վերանորոգման ռազմավարություններ, 
օրինակ՝ աջակցություն տեսազանգերի եւ հրահանգներով տեսանյութերի 
միջոցով՝ հնարավորության դեպքում: 
• Կարգավորել անվտանգության հարցերին նվիրված ժողովները՝ 
ապահովելով ֆիզիկական հեռավորությունը եւ կազմակերպելով այդ 
տարածքում ավելի փոքր կազմով անվտանգության հարցերին նվիրված 
ժողովներ` ֆիզիկական հեռավորության վերաբերյալ ուղենիշները 
պահպանելու նպատակով: 
• Բոլոր հանդիպումներն ու հարցազրույցներն անցկացնել հեռախոսային կամ 
վիրտուալ հարթակներում, կամ կազմակերպել դրանք դրսում, կամ էլ 
այնպիսի տարածքում, որտեղ հնարավոր կլինի պահպանել առնվազն վեց 
ոտնաչափ ֆիզիկական հեռավորություն աշխատողների միջեւ։ 
• Անհրաժեշտության դեպքում օգտագործել աշխատանքային մեթոդներ` 
աշխատավայրում աշխատողների միաժամանակ գտնելու թիվը 
սահմանափակելու: Սա կարող է ներառել պլանավորում (օրինակ` 
հերթափոխի սկզբի/ավարտի ժամերի կարգավորում) կամ  հերթափոխի 
ընթացքում նախատեսված տարածք անձնակազմի մուտքի 
փոփոխություն: Նախապատրաստել հաստատությունը` աշխատանքը 
սկսելու եւ անձնակազմների գործի կրկնօրինակումը սահմանափակելու 
համար։ Սահմանել աշխատակիցների թվի հավելյալ սահմանափակումներ 
փակ տարածքներում՝ ապահովելու վեց ոտնաչափ հեռավորության 
պահպանումը՝ վարակի տարածումը կանխարգելելու համար։ 
• Այն դեպքերում, երբ ֆիզիկական հեռավորությունը հնարավոր չէ 
պահպանել, անջատումներին կամ սպասարկման կանչերին արձագանքող 
անձնակազմի անդամները պետք է հնարավորության դեպքում ուղեւորվեն 
առանձին տրանսպորտային միջոցներով: Եթե դա հնարավոր չէ, ապա 
պահանջել, որ աշխատողները լավ օդափոխեն ավտոմեքենայի սրահը, եւ այլ 
տեղ չուղարկել կամ չխառնել անձնակազմի անդամներին: 
• Կարգավորել աշխատողի ընդմիջումները, աշխատավարձի եւ 
ժամի կանոնակարգերի համաձայն՝ պահպանելու ֆիզիկական 
հեռավորության վերաբերյալ ընթացակարգերը։ 
• Փակել ընդմիջման սենյակները, օգտագործել խոչընդոտներ կամ 
ավելացնել սեղանների/աթոռների միջեւ հեռավորությունը` 
աշխատողներին առանձնացնելու եւ ընդմիջումների ժամանակ 
հավաքներից խուսափելու համար: Հնարավորության դեպքում ստեղծել 
----------------Page (11) Break----------------
                                                                    
բացօթյա ընդմիջման տարածքներ` ստվերային ծածկոցներով եւ 
նստատեղերով, որոնք ապահովում են ֆիզիկական հեռավորությունը: 
• Նշանակել առանձին մուտքեր եւ ելքեր եւ նշաններ տեղադրել: 
• Կարգավորել դարակաշարերը կամ սահմանափակել կողպեքների 
օգտագործումը` աշխատողների միջեւ հեռավորությունը մեծացնելու 
նպատակով: 
• Տեղեկատվական եւ կապի տեխնոլոգիաների ռեսուրսները պետք է 
բավարար լինեն հեռակա կարգով աշխատանքային պայմանների աճը 
սպասարկելու համար՝ գործառնական շարունակականության 
պլաններին համահունչ եւ չխախտելով անվտանգության պահանջները: 
Այս քայլերի համար նախատեսել սթրես թեստեր։ 
• Արգելված կամ վարակման գոտում տեղակայված դաշտային 
աշխատողների համար կազմակերպությունները պետք է նախատեսի 
հետեւյալը. 
o Առաջարկել այլընտրանքային կացարաններ, օրինակ՝ լվացքի 
մեքենայով/չորանոցով, ցնցուղով եւ խոհանոցով հագեցած շարժական 
տներ եւ կցասայլով մեքենաներ։ 
o Աշխատողների բաժանում փոքր թիմերի եւ այդ թիմերի առանձնացում՝ 
հատկացված տրանսպորտային միջոցներով եւ տարբեր հենակետերի 
կամ տեղակայման վայրերի նշանակմամբ: Դիտարկել վարձակալելու 
տարբերակները, որպեսզի սահմանափակեք մեկ մեքենայում գտնվող 
աշխատողների թիվը։ 
o Եռակի առողջության ստուգումների ներմուծում՝ աշխատանքի 
ժամանելու պահին, հերթափոխի կեսին եւ աշխատանքի ավարտին 
ջերմության պարտադիր չափումով եւ/կամ ախտանիշների ստուգմամբ, 
ինչպես նաեւ առողջության վերաբերյալ հարցաթերթիկի լրացմամբ: 
 
 
Լրացուցիչ նկատառումներ հսկիչ 
կենտրոնների պաշտպանության համար 
• Հանձնարարել հիմնական աշխատողներին` վարակվելու վտանգի 
նվազեցման արդյունավետ ռազմավարություն մշակելու նպատակով: Մշակել 
պլան անձնակազմից նրանց հեռացնելու կարիք առաջանալու դեպքում: 
• Հերթափոխով աշխատողները պետք է առանձնացվեն միմյանցից։   
Համակարգի օպերատորները պետք է բաժանվեն 
(ցերեկային/գիշերային կամ անհատական հերթափոխներով) 
առաջնային եւ պահուստային կառավարման կենտրոնների միջեւ։ 
Աշխատանքի կազմակերպումը գիշերային եւ ցերեկային 
հերթափոխներով տարբեր տարածքներում 12-ժամյա պատուհան 
----------------Page (12) Break----------------
                                                                    
կապահովի զբաղվածության ցիկլերի միջեւ եւ թույլ կտա կատարել 
ուժեղացված մաքրման աշխատանքներ։ 
• Կողմնակի անձանց մուտքը վերահսկման կենտրոններ չպետք է 
թույլատրվի (օրինակ՝ արգելվում է նույն կազմակերպությունում 
աշխատող, բայց ոչ հիմնական անձնակազմի մաս կազմող անդամների 
մուտքը կամ շրջայցերը)։ 
• Մտածել ովքեր են անձնակազմի այն անդամները, եթե նրանք կան, 
որոնք կարող են աշխատել վերահսկման սենյակի հարակից 
տարածքներում։ 
• Ամեն դեպքում, երբ վերահսկման կենտրոնի անձնակազմի 
հերթափոխն ընդունվում է այլ սենյակում, աշխատողների միջեւ կապի 
միջոցները պետք է մնան բաց, պարզ եւ հեշտ հասանելի։ 
• Աշխատողների միջեւ հարկավոր է ապահովել նվազագույնը վեց 
ոտնաչափ հեռավորություն: Աշխատատեղերը պետք է բաշխված լինեն 
այնպես, որ աշխատողների միջեւ լինի առնվազն վեց ոտնաչափ 
հեռավորություն։ Հաշվի առնել սենյակի նախագիծը եւ տարածքի 
ֆիզիկական այլ սահմանափակումները, այդ թվում՝ հոսանքի լարերի 
դասավորվածությունը, ինչը կարող է սահմանափակել 
աշխատանքային կայանների տեղակայումը հսկիչ սենյակում: 
Աշխատողների միջեւ ֆիզիկական պատնեշները կարող են 
օգտագործվել որպես լրացուցիչ պաշտպանության միջոց, երբ անհնար 
է պահպանել վեց ոտնաչափ հեռավորություն։ 
• Առաքումներ, վերանորոգումներ եւ այլ գործառույթներ կատարելու 
համար եկած կապալառուները/վաճառողները պետք է ախտանիշների 
ստուգում անցնեն առողջության հարցաթերթիկի եւ/կամ 
ջերմաչափման միջոցով նախքան տարածք մուտք գործելը։ Մուտքը 
պետք է թույլատրվի միայն անհետաձգելի գործողություններ 
կատարելու համար։ 
• Որոշել վերահսկման սենյակի այն գործառույթները, որոնք կարող են 
իրականացվել հեռակա կարգով, ինչպես օրինակ՝ մշտադիտարկումը 
կամ տվյալների վերլուծությունը։ 
• Հսկիչ կենտրոնի օժանդակ անձնակազմին (ճարտարագիտություն, 
փոխանցման պլանավորում, համապատասխանություն եւ այլն) պետք է 
թույլատրվի հեռակա կարգով աշխատել (օրինակ՝ վիրտուալ 
պաշտպանական ցանցի (VPN) միջոցով) այն չափով, որքանով դա 
թույլատրելի է: 
• Պետք է մշակվեն օպերատորներին տարածքում տեղակայելու 
նյութատեխնիկական պլանները, այդ թվում ապահովվեն անկողնային 
պարագաներ, հիգիենայի պարագաներ, ժամանցի եւ սննդի 
հարմարություններ: 
 
----------------Page (13) Break----------------
                                                                    
 
 
 
1Խոցելի բնակչության համար անհրաժեշտ է հաշվի առնել լրացուցիչ պահանջներ։ 
Էլեկտրաէներգիայի եւ կոմունալ ծառայությունների ոլորտները պետք է համապատասխանեն 
Cal/OSHA (Աշխատանքի եւ առողջության պաշտպանության դաշնային գործակալություն) բոլոր 
չափորոշիչներին եւ պատրաստ լինեն հետեւելու իրենց ուղեցույցին, ինչպես նաեւ Հիվանդությունների 
վերահսկման եւ կանխարգելման կենտրոնների (CDC) եւ Հանրային առողջապահության 
Կալիֆորնիայի դեպարտամենտի (CDPH) ուղեցույցին։ Բացի այդ, գործատուները պետք է 
պատրաստ լինեն փոփոխել իրենց գործողությունները, քանի որ այդ ուղենիշները փոխվում են: 
----------------Page (14) Break----------------
