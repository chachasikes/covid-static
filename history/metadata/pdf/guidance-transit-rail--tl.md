---
PDFFormatVersion: 1.7
IsAcroFormPresent: false
IsXFAPresent: false
Title: Public and Private Passenger Carriers, Transit, and Intercity Passenger Rail Guidance
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20201110092713-08'00'
ModDate: D:20201110095624-08'00'
date_created: Tue Nov 10 2020 09:27:00 GMT-0800
date_modified: Tue Nov 10 2020 09:27:00 GMT-0800
---
1 
 
 
 
 
COVID-19 
INDUSTRIYA 
PATNUBAY: 
Mga Pampubliko at 
Pribadong 
Nagsasakay ng 
Pasahero, Transit, at 
Intercity Passenger 
Rail
  
 
Oktubre 20, 2020 
 
Dinisenyo ang gabay na ito upang matugunan 
ang mga sektor at mga aktibidad na 
magbubukas sa buong estado. Gayunpaman, 
maaaring magpatupad ang mga lokal na 
opisyal ng kalusugan ng mas mahigpit na mga 
patakaran na iniayon sa mga lokal na 
kondisyong epidemiological, kaya dapat ding 
kumpirmahin ng mga employer ang mga 
nauugnay na lokal na patakaran sa 
pagbubukas.
 
----------------Page (0) Break----------------
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado at 
Direktor ng Departamento ng Pampublikong Kalusugan ng California ng utos na nag-
aatas sa karamihan sa mga taga-California na manatili sa bahay upang pigilan ang 
pagkalat ng COVID-19 sa maraming tao.  
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay maaaring mula sa hindi malala (ang ilang tao 
ay walang sintomas) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong gulang 
o pataas at ang may dati nang malulubhang medikal na kondisyon, tulad ng sakit sa 
puso o sakit sa baga o diabetes, ay may mas malaking pagkakataong ma-ospital at 
magkaroon ng malulubhang komplikasyon. Pinakamalaki ang posibilidad ng paghawa 
kapag ang mga tao ay may malapitang pakikipag-ugnayan o nasa lugar na hindi 
maayos ang bentilasyon na may kasamang nahawaan na tao, kahit na walang 
anumang sintomas o hindi pa nagkakaroon ng mga sintomas ang taong iyon. 
Sa ngayon, walang tumpak na impormasyon tungkol sa bilang at mga rate ng COVID-
19 ayon sa industriya o mga grupo ng trabaho, kabilang ang mga napakahalagang 
manggagawa sa imprastraktura. Nagkaroon ng maraming paglaganap sa iba't ibang 
lugar ng trabaho, na nagpapahiwatig na nasa panganib na makakuha o 
makapagpasa ng COVID-19 ang mga manggagawa. Kasama sa mga halimbawa ng 
mga lugar ng trabaho na ito ang mga ospital, mga pasilidad ng pangmatagalang 
pangangalaga, kulungan, produksyon ng pagkain, mga bodega, mga planta sa 
pagproseso ng karne, mga restawran, at mga tindahang groserya.  
Habang nagbabago ang mga utos na manatili sa bahay, napakahalagang gawin 
ang lahat ng posibleng hakbang upang matiyak ang kaligtasan ng mga 
manggagawa at publiko.  
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible,  
✓ paggamit ng mga takip sa mukha ng mga manggagawa (kung saan hindi 
kinakailangan ang proteksyon sa paghinga) at mga customer/kliyente,  
✓ madalas na paghuhugas ng kamay at regular na paglilinis at pagdi-disinfect, 
✓ pagsasanay ng mga manggagawa sa mga nabanggit at iba pang bahagi ng 
plano sa pag-iwas sa COVID-19. 
Bilang dagdag, magiging kritikal na magkaroon ng naaangkop na mga proseso upang 
matukoy ang mga bagong kaso ng sakit sa mga lugar ng trabaho at, kapag natukoy 
na ang mga ito, upang mabilis na mamagitan at makikipagtulungan sa mga 
awtoridad ng pampublikong kalusugan upang maihinto ang pagkalat ng virus.  
  
----------------Page (1) Break----------------
3 
 
LAYUNIN  
Ang dokumentong ito ay nagbibigay ng gabay para sa mga pampubliko at pribadong 
nagsasakay ng pasahero (hal. mga tagapagbigay ng shuttle, taksi, at mga rideshare 
operator), mga ahensya ng transit, mga operator ng intercity passenger rail na 
suportado ng estado ng California (Capitol Corridor, San Joaquins, at Pacific Surfliner), 
at operasyon ng mga sasakyang pandagat. Ang gabay na ito ay inilaan upang 
suportahan ang isang ligtas at malinis na kapaligiran para sa mga manggagawa at 
customer.Ang mga negosyo sa industriyang ito ay bukas sa lahat ng bahagdan ngunit 
dapat sundin ang mga pagbabago sa gabay na ito. 
Para sa pinakabagong impormasyon sa katayuan ng bahagdan sa county, bisitahin 
ang Blueprint para sa isang mas Ligtas na Ekonomiya. Mangyaring tandaan na ang 
mga lokal na departamento ng kalusugan ay maaaring magkaroon ng mas mahigpit 
na pamantayan at iba't ibang pagsasara. Hanapin ang lokal na impormasyon ng iyong 
county. 
Ang gabay ay hindi inilaan upang bawiin o tanggalin ang anumang karapatan ng 
manggagawa, iniaatas man ng batas, regulasyon o sama-samang naipakiusap, at hindi 
kumpleto, dahil hindi rito kasama ang mga kautusan sa kalusugan ng county, at hindi rin 
ito pamalit sa anumang umiiral na mga hinihingi ng regulasyon na may kaugnayan sa 
kaligtasan at kalusugan tulad ng mga iniaatas ng Cal/OSHA.1 Dagdag dito, hindi ito 
inilaan upang salungatin ang mga hinihingi ng pederal o estado para sa mga tren o 
transit na sasakyan o pasilidad. Alamin ang mga pagbabago sa gabay sa 
pampublikong kalusugan at mga kautusan ng estado/lokal, habang nagpapatuloy ang 
sitwasyon ng COVID-19. Ang Cal/OSHA ay may mas komprehensibong gabay sa 
kanilang webpage ng Pansamantalang Pangkalahatang Patnubay sa Pagprotekta sa 
mga Manggagawa laban sa COVID-19 ng Cal/OSHA. Ang CDC ay may mga tukoy na 
patnubay para sa industriya ng transit: 
• Mga Operator ng Bus Transit 
• Mga Operator ng Rail Transit 
• Mga Manggagawang Nagmementina ng Transit 
• Mga Manggagawa sa Transit Station 
• Rideshare, Taxi, Limo at Iba Pang Mga Driver-for-Hire 
Kinakailangang Paggamit ng mga Takip sa Mukha 
Noong Hunyo 18, nagpalabas ang CDPH ng Gabay sa Paggamit ng mga Pantakip sa 
Mukha, na pangkalahatang nag-aatas sa paggamit ng mga pantakip sa mukha para sa 
mga miyembro ng publiko at manggagawa sa lahat ng pampubliko at mga lugar ng 
trabaho kung saan may mataas na panganib ng pagkakalantad. Makikita sa gabay ang 
mga kumpletong detalye, kasama ang lahat ng kinakailangan at pagbubukod sa mga 
patakarang ito. 
Ang Gabay sa Takip sa Mukha ng CDPH ay napapailalim sa mga karagdagang pag-
update batay sa kasalukuyang pang-agham na pag-unawa sa pagkakahawa ng virus na 
sanhi ng COVID-19. Pakitingnan ang website ng CDPH para sa anumang pagbabago. 
----------------Page (2) Break----------------
4 
 
Planong Partikular sa Lugar ng Trabaho 
• Magtatag ng nakasulat at nakapartikular sa lugar ng trabaho na plano 
sa pag-iwas sa COVID-19 sa bawat lokasyon, magsagawa ng 
komprehensibong pagtatasa ng peligro sa lahat ng lugar ng trabaho at 
gawain sa trabaho, at magtalaga ng isang tao sa bawat 
establisimiyento upang ipatupad ang plano. 
• Isama ang Gabay sa Pantakip ng Mukha ng CDPH sa Planong 
Nakapartikular sa Lugar ng Trabaho at kalakip ng patakaran para sa 
mga eksempsyon. 
• Alamin ang impormasyon sa pakikipag-ugnayan para sa lokal na 
kagawaran ng kalusugan kung saan matatagpuan ang pagpapatakbo 
para sa pagbibigay ng impormasyon tungkol sa mga paglaganap ng 
COVID-19 sa mga manggagawa o customer. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa mga 
manggagawa at kanilang mga kinatawan. 
• Regular na suriin ang establisamiyento para sa pagsunod sa plano at 
idokumento at iwasto ang mga matutukoy na pagkukulang. 
• Siyasatin ang anumang kaso ng COVID-19 at alamin kung may anumang 
salik na may kaugnayan sa trabaho na maaaring nakatulong sa 
pagkakaroon ng sakit. I-update ang plano kung kinakailangan upang 
makaiwas sa karagdagang kaso. 
• Ipatupad ang mga kinakailangang proseso at protokol kapag may 
paglaganap sa isang lugar ng trabaho, alinsunod sa mga patnubay ng 
CDPH at mga utos o gabay mula sa lokal na kagawaran ng kalusugan. 
• Tukuyin ang mga malapitan na pakikipag-ugnayan (nasa loob ng anim 
na talampakan sa loob ng 15 minuto o mas matagal pa) ng isang 
nahawaang manggagawa at gumawa ng mga hakbang upang ibukod 
ang (mga) manggagawang nagpositibo sa COVID-19 at mga malapitan 
na nakaugnayan. 
• Abisuhan ang lahat ng mga empleyado sa pamamagitan ng pagsulat, at 
mga employer ng mga kinokontratang empleyado, na maaaring 
nalantad sa COVID-19 at iulat ang mga paglaganap sa lugar ng trabaho 
sa lokal na kagawaran ng kalusugan. Para sa karagdagang impormasyon 
tungkol sa mga responsibilidad ng employer sa ilalim AB 685 (Kabanata 84, 
Mga Batas ng 2020), sumangguni sa Pinahusay na Pagpapatupad at Mga 
Kinakailangan sa Pag-uulat ng Employer mula sa Cal/OSHA at ang Mga 
Katanungan ng Employer tungkol sa AB 685 mula sa CDPH. 
----------------Page (3) Break----------------
5 
 
• Sumunod sa mga patnubay sa ibaba. Ang kabiguang gawin ito ay 
maaaring magresulta sa mga karamdaman sa lugar ng trabaho na 
maaaring maging sanhi ng pansamantalang pagsasara o pagiging 
limitado ng mga operasyon. 
Mga Paksa para sa Pagsasanay sa 
Manggagawa 
• Impormasyon sa COVID-19 , paano mapipigilan ang pagkalat nito, at 
aling mga tao ang mas nanganganib sa malubhang karamdaman o 
pagkamatay.  
• Pagsusuri ng sarili sa bahay, kasama ang pagsusuri ng temperatura at/o 
mga sintomas gamit ang Mga Patnubay ng CDC.  
• Ang kahalagahan ng hindi pagpasok sa trabaho: 
o Kung may mga sintomas ng COVID-19 ang isang manggagawa 
gaya ng inilarawan ng CDC, tulad ng lagnat o panginginig, pag-ubo, 
pagiging hirap sa paghinga, pagkapagod, pananakit ng kalamnan 
o katawan, pananakit ng ulo, bagong pagkawala ng panlasa o 
pang-amoy, namamagang lalamunan, baradong ilong o 
tumutulong sipon, pagduruwal, pagsusuka, o pagtatae, O 
o Kung ang isang manggagawa ay na-diagnose ng COVID-19 at hindi 
pa pinalalabas mula sa isolation, O  
o Kung, sa loob ng nakaraang 14 na araw, ang isang manggagawa ay 
nagkaroon ng ugnayan sa isang taong nadayagnos ng COVID-19 at 
itinuturing na posibleng nakakahawa (hal., nakahiwalay pa). 
• Pagbalik sa trabaho matapos ang diagnosis ng COVID-19 
pagkatapos lang matugunan ang Gabay ng CDPH sa Pagbabalik 
sa Trabaho o Paaralan Pagkaraan ng Diagnosis ng COVID-19. 
• Humingi ng medikal na atensyon kung lumubha ang kanilang mga 
sintomas, kasama na ang tuluy-tuloy na pananakit o presyon sa dibdib, 
pagkalito, o mangasul-ngasul na labi o mukha. Makakakuha ng mga 
update at karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkukuskos nang may sabon nang 20 
segundo (o paggamit ng hand sanitizer na may hindi bababa sa 60% 
ethanol (mas mainam) o 70% isopropanol (kung ang produkto ay hindi 
naaabot ng mga bata) kapag hindi makapunta sa isang lababo o 
istasyon ng hugasan ng kamay ang manggagawa, alinsunod sa Mga 
alituntunin ng CDC). Huwag kailanman gumamit ng mga hand sanitizer 
----------------Page (4) Break----------------
6 
 
na may methanol dahil labis itong nakakalason sa parehong mga bata 
at matatanda. 
• Ang kahalagahan ng physical distancing, kapwa sa oras ng trabaho at 
sa labas ng trabaho (tingnan ang seksyon ng Physical Distancing sa 
ibaba). 
• Wastong paggamit ng mga takip sa mukha, kabilang ang: 
o Ang mga takip sa mukha ay hindi personal na kagamitan sa 
proteksyon (PPE).   
o Ang mga takip sa mukha ay hindi pamalit sa pangangailangan para 
sa pisikal na pagdistansya at madalas na paghuhugas ng kamay.  
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng mga 
takip sa mukha.  
o Iwasang hawakan ang mga mata, ilong, at bibig. 
o Hindi dapat ipahiram sa iba ang mga takip sa mukha at dapat 
labhan o itapon ang mga ito pagkatapos ng bawat shift. 
o Ang kahalagahan ng pagsusuot ng takip sa mukha ng mga 
pasahero at ang karapatan ng operator na kanselahin ang mga 
nakalaang upuan para sa mga pasaherong na hindi nakasuot ng 
ganito. 
• Impormasyong nasa Gabay ng CDPH para sa Paggamit ng mga 
Pantakip sa Mukha, na ipinag-uutos ang mga sitwasyon kung saan 
dapat magsuot ng mga pantakip sa mukha at ang mga pagbubukod, 
pati na rin ang anumang patakaran, panuntunan sa trabaho, at 
kasanayang ipinatupad ng employer upang matiyak ang paggamit ng 
mga pantakip sa mukha. Kasama rin dapat sa pagsasanay ang mga 
patakaran ng employer tungkol sa kung paano pangangasiwaan ang 
mga taong nakabukod sa pagsusuot ng pantakip sa mukha. 
• Tiyaking maayos na sinanay sa mga patakaran sa pag-iwas sa COVID-19 
at may kinakailangang supply at PPE ang sinumang hiwalay na 
kontratista at pansamantala o nakakontratang manggagawa sa 
pasilidad. Maagang pag-usapan ang mga responsibilidad na ito kasama 
ng mga organisasyong nagbibigay ng mga pansamantala at/o 
nakakontratang manggagawa. 
• Impormasyon sa mga benepisyong may bayad na bakasyon na 
maaaring may karapatang tanggapin ng manggagawa na mas 
magpapadali sa larangan ng pananalapi upang manatili sa bahay. 
Tingnan ang karagdagang impormasyon sa mga programa ng 
----------------Page (5) Break----------------
7 
 
pamahalaan na sumusuporta sa kabayaran sa bakasyon sa 
pagkakasakit at bayad-pinsala sa mga manggagawa para sa COVID-
19, kabilang ang mga karapatan ng mga manggagawa sa bakasyon sa 
pagkakasakit sa ilalim ng Families First Coronavirus Response Act.  
Mga Indibidwal na Hakbang sa Pagkontrol at 
Pag-screen 
• Maglaan ng mga pagsusuri ng temperatura at/o mga sintomas para sa 
lahat ng manggagawa sa simula ng kanilang shift at sinumang mga 
nagtitinda, mga kontratista, o iba pang manggagawa na pumapasok sa 
establisimiyento. Tiyaking iniiwasan ng tagasuri ng temperatura/sintomas 
ang malapit na pakikihalubilo sa mga manggagawa hangga't maaari.  
• Kung mag-aatas ng sariling pagsusuri sa bahay, na angkop na 
alternatibo sa pagsasagawa nito sa establisimiyento, tiyaking naisagawa 
ang pagsusuri bago umalis ng bahay ang manggagawa para sa 
kanyang shift at nakakasunod siya sa mga patnubay ng CDC, gaya ng 
inilalarawan sa seksyon ng Mga Paksa para sa Pagsasanay ng 
Manggagawa sa itaas. 
• Hikayatin ang mga manggagawang may sakit o nagpapakita ng mga 
sintomas ng COVID-19 na manatili sa bahay. 
• Dapat maglaan ang mga employer at dapat nilang tiyaking gagamitin 
ng mga manggagawa ang lahat ng kinakailangang pamprotektang 
kagamitan, kabilang ang proteksyon sa mata at mga guwantes kung 
kinakailangan.  
• Dapat isaalang-alang ng mga manggagawa kung saan ang paggamit 
ng guwantes ay maaaring maging kapaki-pakinabang upang 
madagdagan ang madalas na paghuhugas ng kamay o paggamit ng 
hand sanitizer; halimbawa ay para sa mga manggagawang tagasuri ng 
iba para sa mga sintomas o nangangasiwa ng bagay na madalas 
hinahawakan. 
• Ang mga indibidwal na pumapasok sa isang pasilidad ay dapat 
limitahan lamang sa mga taong itinuturing ng management na 
kinakailangan at dapat silang dumaan sa pagsusuri ng temperatura at/o 
sintomas bago pumasok. 
• Ang mga pampubliko at pribadong naghahatid ng pasahero, transit, 
sasakyang-pandagat, at/o mga ahensya at entidad ng tren ay dapat 
gumawa ng makatuwirang hakbang upang paalalahanan ang publiko 
na kailangan nilang gumamit ng mga takip sa mukha (maliban na lang 
kung exempted ayon sa Gabay sa Pantakip sa Mukha ng CDPH), 
magpatupad ng pisikal na pagdistansya, at iwasan ang direktang 
----------------Page (6) Break----------------
8 
 
pagharap sa iba pang mga pasahero kapag mahirap ipatupad ang 
pisikal na pagdistansya. Dapat din nilang ipaalam ang anumang na-
update na mga kasanayan sa pagsakay at anumang mga pagbabago 
sa talaan ng dalas ng serbisyo sa publiko. Maaaring isama sa 
komunikasyon sa publiko ang mga nakalista (sa itaas) at maaari ring 
isama ang mga update sa text messaging o mga transit apps. 
• Ang mga taxi, rideshare, shuttle, limousine, at iba pang mga operator ng 
transportasyon ng pasahero ay dapat gumawa ng mga hakbang upang 
matiyak na ang mga customer ay ganap na kabatiran sa mga bagong 
patakaran at pamamaraan ng kumpanya kapag ginagamit ang 
serbisyo sa pagsakay. Dapat ipaalam sa mga pasahero bago sila mag-
book ng pagsakay na dapat silang gumamit ng mga takip sa mukha 
(maliban na lang kung exempted ayon sa Gabay sa Pantakip sa Mukha 
ng CDPH) at may karapatan ang operator na magkansela ng mga 
reservation para sa mga pasaherong hindi nakasuot ng mga ito. 
• Kung saan maaari, ang mga driver ng taxi at rideshare ay dapat bigyan 
ng suplay ng takip ng mukha upang maibigay sa mga pasaherong 
darating para sa serbisyo ng pagsakay nang walang suot na ganito. 
Mga Protokol sa Bentilasyon, Paglilinis, at 
Pagdi-disinfect  
• Kung saan maaari, mag-install ng mabibitbit na mga mabisang panlinis 
ng hangin, i-upgrade ang mga pansala ng hangin sa gusali sa posibleng 
pinakamataas na kahusayan, at gumawa ng iba pang pagbabago 
upang madagdagan ang dami ng hangin mula sa labas at bentilasyon 
sa mga sasakyan, tanggapan, mga lugar pahingahan, at iba pang mga 
espasyong panloob. 
• Pana-panahong tingnan ang website ng CDPH para sa mga pag-
update sa gabay sa kalidad ng panloob na hangin at bentilasyon para 
sa mga sakit na dinadala ng hangin sa mga panloob na lugar. 
• Regular na magsagawa ng masusing paglilinis sa mga matataong lugar 
sa loob ng mga istasyon ng transit at tren, sa mga sasakyan ng transit at 
tren, at mga sasakyang panghatid sa tubig tulad ng mga ferry at 
bangka. Kasama sa mga lugar na ito ang mga break room, mga ibabaw 
sa banyo, mga kainan, mga lugar kung saan nagpapalit ng damit at 
mga pasukan at labasan, kabilang ang mga hagdan, mga hawakan, at 
mga kontrol ng elevator, atbp. Madalas na i-disinfect ang karaniwang 
ginagamit na mga ibabaw, kabilang ang mga kiosk, ticket machine, 
mga turnstile, mga bangko, mga pindutan ng elevator, mga mapa ng 
sistema, mga doorknob, banyo, mga hugasan ng kamay, mga hawakan 
ng kagamitan, mga kagamitan sa pagmementina, at mga 
kasangkapan. 
----------------Page (7) Break----------------
9 
 
• Magsagawa ng nakagawiang paglilinis at pagdi-disinfect ng lahat ng 
madalas na hinahawakang ibabaw sa loob ng lahat ng sasakyan na 
ginagamit upang maghatid ng mga pasahero, kabilang ang, ngunit 
hindi limitado sa, mga upuan, mga patungan ng braso, mga hawakan 
ng pinto, mga buckle ng seat belt, mga kontrolng ilaw at hangin, mga 
pader at bintana, mga kapitan, mga hinihilang tali at mga pindutan na 
ginamit ng mga mananakay upang humiling ng paghinto. 
• Linisin ang lahat ng bahagi ng mga taxi ng driver sa pagitan ng mga shift 
o mga gumagamit, alinman ang mas madalas. Magbigay ng panahon 
para maisagawa ng mga manggagawa ang mga kasanayan sa 
paglilinis habang nasa kanilang mga shift. Dapat italaga ang mga 
tungkulin sa paglilinis sa oras ng pagtatrabaho bilang bahagi ng mga 
tungkulin sa trabaho ng manggagawa. 
• Kapag tinutulungan ang mga pasahero gamit ang isang wheelchair o 
iba pang aparato sa pagkilos, o na nangangailangan ng tulong ng 
operator, dapat i-sanitize ng mga operator ang kanilang mga kamay 
bago at pagkatapos ng pakikipag-ugnayan.  
• Iwasan ang pagbabahaginan ng mga telepono, iba pang tool sa 
trabaho, o kagamitan sa tuwing posible. Huwag kailanman maghiraman 
ng PPE. 
• Kapag pumipili ng mga kemikal na pang-disinfect, dapat gumamit ng 
mga produktong inaprubahan na magagamit laban sa COVID-19 na 
nakalista sa listahang aprubado ng Environmental Protection Agency 
(EPA) at sundin ang mga tagubilin sa produkto. Gumamit ng mga pang-
disinfect na may label na epektibo laban sa mga bagong virus na 
pathogen, na malabnaw na pambahay na solusyon ng bleach (5 
tablespoon bawat galon ng tubig), o alkohol na solusyon na may hindi 
bababa sa 70% alkohol na naaangkop para sa ibabaw. Bigyan ang mga 
manggagawa ng pagsasanay sa mga panganib ng kemikal, tagubilin 
ng manufacturer, kinakailangan sa bentilasyon, at kinakailangan ng 
Cal/OSHA para sa ligtas na paggamit. Ang mga manggagawang 
gumagamit ng mga panlinis o pang-disinfect ay kailangang magsuot ng 
guwantes at iba pang kagamitang pamproteksyon tulad ng 
kinakailangan ng produkto.Sundin ang mga paraan ng paglilinis na mas 
ligtas para sa may hika na inirerekomenda ng Kagawarang 
Pampublikong Kalusugan ng California at tiyaking may sapat na 
bentilasyon. 
• Upang mabawasan ang panganib ng Legionnaires' disease at iba pang 
mga sakit na nauugnay sa tubig, gumawa ng mga hakbang upang 
matiyak na ang lahat ng sistema at feature na gumagamit ng tubig (hal., 
mga drinking fountain) ay ligtas gamitin pagkatapos ng matagal na 
pagsasara ng pasilidad. 
----------------Page (8) Break----------------
10 
 
• Lagyan ang mga istasyon, mga tanggapan ng transit at tren, mga 
sasakyan ng transit at tren, at mga sasakyang pampasahero ng wastong 
mga produktong panlinis, kabilang ang mga hand sanitizer at 
disinfecting wipes, at magbigay ng mga personal na hand sanitizer sa 
lahat ng kawani ng frontline (halimbawa, mga operator at driver). 
• Tiyaking patuloy ang pagtakbo ng mga pasilidad ng sanitasyon at may 
stock ang mga ito sa lahat ng oras at magbigay ng karagdagang 
sabon, papel na tuwalya, at hand sanitizer kung kinakailangan.  
• Hangga’t maaari, huwag linisin ang mga sahig sa pamamagitan ng 
pagwawalis o iba pang pamamaraan na maaaring magpakalat ng 
mga pathogen sa hangin maliban kung nakasuot ng angkop na PPE ang 
lahat ng tao sa lugar. Gumamit ng vacuum na may HEPA filter hangga't 
maaari. 
Mga Patnubay sa Pisikal na Pagdistansiya 
• BABALA: hindi sapat ang pisikal na pagdistansya lang sa pagpigil sa 
pagkalat ng COVID-19.  
• Bawasan ang pinakamataas bilang ng pwedeng sumakay sa mga 
sasakyan ng transit at tren at mga sasakyang pandagat upang 
suportahan ang physical distancing. Alisin o lagyan ng puwang ang mga 
upuan upang suportahan ang physical distancing o gumamit ng may 
kulay na tape upang markahan ang mga upuan na pwedeng gamitin 
ng mga mananakay o i-block ang mga upuang hindi pwedeng 
gagamitin. Kung maaari, gumamit ng mga karagdagang bus o sasakyan 
ng transit para suportahan ang lalabis sa kapasidad sa mga abalang 
linya at tiyakin ang physical distancing ng mga pasahero. 
• Magpatupad ng mga hakbang upang matiyak ang physical distancing 
nang hindi bababa sa anim na talampakan sa pagitan ng mga operator 
at pasahero ng transit at tren. Maaaring kasama rito ang paggamit ng 
mga pisikal na partisyon o mga makikitang palatandaan (halimbawa, 
mga marka sa sahig, may kulay na tape, pag-aalis ng mga upuan ng 
pasahero o paglalagay ng puwang, o mga karatula upang ipahiwatig 
sa mga pasahero kung saan hindi sila dapat umupo o tumayo malapit sa 
operator ng bus). Kung ang upuan ay hindi pwedeng gamitin, maging 
maingat na tiyakin ang pagsunod sa minimum na mga kinakailangan sa 
upuang maa-access ng may kapansanan. 
• Sa mga pampublikong sasakyan ng transit, halimbawa sa mga bus sa 
lungsod, ang mga upuan na nasa loob ng anim na talampakan ng 
operator ay dapat na mai-block at hindi ipagamit sa mga pasahero 
kung hindi nito maaapektuhan ang mga kinakailangan sa upuang maa-
access ng may kapansanan. Ang mga operator ay magkakaroon ng 
opsyong hilingin sa mga pasahero na iwasan ang pagtayo o pag-upo sa 
loob ng anim na talampakan mula sa kanila. Kung maaari, magkabit ng 
----------------Page (9) Break----------------
11 
 
Plexiglas o iba pang naaangkop na harang sa mga sasakyan ng transit 
at tren upang mabawasan ang pagkakalantad sa pagitan ng mga 
operator at pasahero.  
• Isaalang-alang ang pag-alok ng mga opsyon sa mga manggagawa na 
humihiling ng mga pagbabago sa tungkulin na makakabawas ng 
kanilang pakikipag-ugnayan sa mga customer at iba pang mga 
manggagawa (hal., pamamahala ng mga pangangailangang pang-
administratibo sa pamamagitan ng telepono). 
• Isalit-salit ang mga pahinga ng manggagawa, alinsunod sa mga 
regulasyon sa sahod at oras, upang mapanatili ang mga protokol sa 
pisikal na pag-distansya.  
• Tiyaking mapapanatili ng mga manggagawa ang pisikal na 
pagdistansya sa mga silid-pahingahan, paggamit ng mga harang, 
pagdaragdag ng distansya sa pagitan ng mga mesa/upuan upang 
paghiwa-hiwalayin ang mga manggagawa, atbp. Kung maaari, lumikha 
ng mga lugar ng pahingahan sa labas na may mga takip sa init at mga 
ayos ng upuan na nagsisiguro sa pisikal na pagdistansya. Huwag 
hayaang magkumpol-kumpol ang mga manggagawa sa oras ng 
pahinga at tiyaking hindi sila kumakain o umiinom nang walang takip sa 
mukha sa loob ng anim na talampakan mula sa bawat isa. 
• Bawasan pa ang bilang ng mga manggagawang pinapayagan sa mga 
saradong lugar upang matiyak ang pagkakaroon ng hindi bababa sa 
anim na talampakang distansya at malimitahan ang pagkalat ng virus. 
• Hilingin sa mga pasahero na bumili ng mga tiket at lagyan ng load ang 
transit at rail card sa online upang mabawasan ang pangangailangang 
gumamit ng mga makina sa istasyon. 
• Bumuo ng plano sa pagpasok at paglabas ng pasahero upang 
mabawasan ang pisikal na pagsasalamuha at pagsisiksikan kasama ng 
iba pang mga pasahero sa panahon ng pagpasok at paglabas sa 
sasakyan ng transit. 
• Kapag naglalakbay sa pamamagitan ng isang sasakyang panghatid sa 
tubig, tulad ng isang ferry o bangka, sabihin sa mga pasahero na 
ipaalam sa isang miyembro ng tripulante kung magkakasama silang 
naglalakbay, kung maaari. Tutulungan ng mga tripulante ang mga 
pasahero na pumila para sa pagsakay at pagbaba sa sasakyang-
pandagat sa maliliit na grupong may physical distancing. 
• Subaybayan ang mga ruta kung saan magiging mahirap ang physical 
distancing dahil sa pagsakay. Ayusin ang mga ruta at iskedyul ng bus o 
transit upang maisaalang-alang ang pangangailangan ng dagdag na 
mga bus, tren, at iba pang mga sasakyan ng transit sa mga oras na 
pinakamaraming sumasakay sa mga abalang ruta. 
----------------Page (10) Break----------------
12 
 
Mga Karagdagang Isasaalang-alang para sa 
mga Naghahatid ng Pasahero (Mga Taxi, 
mga Sasakyan ng Rideshare, mga Shuttle, 
mga Limousine, atbp.) 
• Ang mga pooled ride na inaalok ng mga kumpanya ng ridesharing, kung 
saan kasama ang pagbibigay ng opsyon sa isang uri ng carpool para sa 
iba't ibang partidong bumibiyahe sa parehong direksyon, ay dapat 
suspindihin hanggang sa magkaroon na ng karagdagang gabay sa 
pampublikong kalusugan para sa muling pagsisimula ng mga naturang ride. 
• Ang mga operator ng taxi at rideshare at mga pribadong kumpanya ng 
transit ay dapat bumuo ng isang proseso na nagpapahintulot sa kapwa 
mga driver at mananakay na kanselahin ang mga pagsakay nang 
walang multa kung ang kabilang partido ay hindi nakasuot ng takip sa 
mukha. Ang patakarang ito ay dapat ipaalam sa mga pasahero bago 
sila mag-book ng pagsakay. 
• Bigyan ang mga driver ng sapat na supply ng mga materyales na 
kinakailangan upang madalas na malinis at ma-disinfect ang mga 
madalas na hawakang ibabaw ng sasakyan. Ang mga driver ay dapat 
magkaroon ng panlinis at pang-disinfect na spray at/o disposable wipes 
sa kanilang mga sasakyan. Dapat sundin ng mga driver ang mga 
direksyon ng tagagawa para sa wastong paglilinis at pagdi-disinfect ng 
sasakyan, kabilang ang paggamit ng mga diskarte sa paglilinis na 
angkop para sa ibabaw. Ang mga driver ay dapat turuan hinggil sa mga 
panganib ng (mga) produkto at anumang kinakailangang mga 
pamprotektang hakbangin. Tiyakin ang sapat na bentilasyon kapag 
naglilinis/nagdi-disinfect ng mga sasakyan. Ang manibela, kambiyo, 
signal levers, at iba pang mga karaniwang bahagi ng sasakyan na 
madalas hawakan ay dapat regular na linisin at i-disinfect. Maglaan ng 
mga sinapinang basurahan na ilalagay sa mga sasakyan para sa 
wastong pagtatapon ng disinfectant wipes at iba pang bagay. 
• Ang mga madalas hawakang lugar sa loob ng sasakyan na madalas 
hawakan ng mga pasahero ay madalas na linisin at i-disinfect sa simula 
at pagtatapos ng bawat shift, at sa pagitan ng paghahatid ng mga 
pasahero. Kasama dito ang kaha ng pinto, hawakan, bintana, seatbelt, 
at aldaba ng trunk. Maglaan ng oras para maipatupad ng mga 
manggagawa ang mga kasanayan sa paglilinis sa pagitan ng 
paghahatid ng mga pasahero. Kung ang paglilinis ay itinalaga sa driver 
dapat silang bayaran para sa oras na iyon. 
----------------Page (11) Break----------------
13 
 
• Isaalang-alang ang pagkakabit ng harang na hindi matatagusan ng 
likido sa pagitan ng harapan at likurang upuan. 
• Dapat isaalang-alang ng mga driver ang paghiling sa mga pasahero na 
hawakan ang kanilang mga personal na bag at gamit sa panahon ng 
pagsundo at pagbaba, kung maaari. Kung nagbibigay ng mga 
naturang serbisyo, hilingin na ang mga pasahero ay magpanatili ng 
pinakamaikli na anim na talampakang distansya. Matapos hawakan ang 
mga gamit ng pasahero, ang mga driver ay dapat gumamit ng hand 
sanitizer. 
• Ang mga mananakay ay dapat na umupo sa upuan sa likod upang 
mapalaki ang distansya sa pagitan ng pasahero at ng driver. Dapat 
paalalahanan ng mga Rideshare app ang mga pasahero ukol sa na-
update na kinakailangang ito at ang bilang ng magagamit na upuan 
kapag gumagawa ng isang kahilingan para sa isang sasakyan at sa 
pamamagitan ng mga email, text, o iba pang mga tool sa 
komunikasyon ng kustomer.  
• Ang mga rideshare at taxi app at mga phone operator ng taxi ay dapat 
magpaalala sa mga pasahero na magsuot ng mga takip sa mukha at 
ipaalam sa mga ito na maaaring kanselahin ang pagsakay kapag hindi 
sila nagsuot ng takip sa mukha. 
• Iwasan ang paggamit ng recirculated air option para sa bentilasyon ng 
sasakyan sa panahon ng paghahatid ng pasahero; kung saan posible, 
gamitin ang mga vent ng sasakyan upang magpapasok ng hanging 
mula sa labas at/o ibaba ang mga bintana ng sasakyan. 
 
 
 
 
 
1Ang mga karagdagang kinakailangan ay dapat isaalang-alang para sa mga mahihinang 
populasyon. Ang mga pampubliko at pribadong nagdadala ng pasahero, mga ahensya ng 
transit, at mga operator ng intercity passenger rail ay dapat sumunod sa lahat ng pamantayan 
ng Cal/OSHA at maging handa sa pagsunod sa gabay nito pati na rin sa patnubay mula sa 
Mga Sentro ng Pagkontrol at Pag-iwas sa Sakit (CDC) at sa Kagawaran ng Pampublikong 
Kalusugan ng California (CDPH). Bilang dagdag, ang mga entidad na ito ay dapat maging 
handa na baguhin ang kanilang operasyon habang nagbabago ang mga patnubay na iyon. 
----------------Page (12) Break----------------
