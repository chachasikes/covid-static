---
PDFFormatVersion: 1.4
IsAcroFormPresent: false
IsXFAPresent: false
Title: GABAY NG INDUSTRIYA PARA SA COVID-19: Pagmimina at Pagtotroso
Author: Kaina Pereira
Producer: AbleDocs Inc.
CreationDate: D:20200717195221-04'00'
ModDate: D:20200717191655-07'00'
date_created: Fri Jul 17 2020 19:52:00 GMT-0700
date_modified: Fri Jul 17 2020 19:52:00 GMT-0700
---
1 
   
 
 
 
 
 
 
 
 
 
 
 
 
 
 
GABAY NG 
INDUSTRIYA 
PARA SA COVID-19: 
Pagmimina at 
Pagtotroso 
 
 
 
 
Hulyo 2, 2020 
 
covid19.ca.gov 
----------------Page (0) Break----------------
 
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado 
at Direktor ng Departamento ng Pampublikong Kalusugan ng California ng utos na 
nag-aatas sa karamihan sa mga taga-California na manatili sa bahay upang pigilan 
ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (walang 
sintomas ang ilang tao) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong gulang 
o pataas at ang may dati nang malulubhang medikal na kondisyon, tulad ng sakit sa 
puso o sakit sa baga o diabetes, ay may mas malaking pagkakataong ma-ospital at 
magkaroon ng malulubhang komplikasyon. Pinakamalaki ang posibilidad ng paghawa 
kapag ang mga tao ay may malapitang pakikipag-ugnayan o nasa lugar na hindi 
maayos ang bentilasyon na may kasamang nahawaan na tao, kahit na walang 
anumang sintomas o hindi pa nagkakaroon ng mga sintomas ang taong iyon. 
Sa ngayon, walang tumpak na impormasyon tungkol sa bilang at mga rate ng COVID-
19 ayon sa industriya o mga grupo ng trabaho, kabilang ang mga napakahalagang 
manggagawa sa imprastraktura. Nagkaroon ng maraming paglaganap sa iba't ibang 
lugar ng trabaho, na nagpapahiwatig na nasa panganib na makakuha o 
makapagpasa ng COVID-19 ang mga manggagawa. Kasama sa mga halimbawa ng 
mga lugar ng trabaho na ito ang mga ospital, pasilidad ng pangmatagalang 
pangangalaga, kulungan, produksyon ng pagkain, warehouse, planta sa pagproseso 
ng karne, at grocery store. 
Habang nagbabago ang mga utos na manatili sa bahay, napakahalagang gawin 
ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible, 
✓ paggamit ng mga takip sa mukha ng mga manggagawa (kung saan hindi 
kinakailangan ang proteksyon sa paghinga) at mga customer/kliyente, 
✓ madalas na paghuhugas ng kamay at regular na paglilinis at pagdidis-impekta, 
✓ pagsasanay ng mga manggagawa sa mga nabanggit at iba pang bahagi ng 
plano sa pag-iwas sa COVID-19. 
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan sa 
mga awtoridad sa kalusugan ng publiko upang mahinto ang pagkalat ng virus. 
 
 
----------------Page (1) Break----------------
 
LAYUNIN 
Ang dokumentong ito ay nagbibigay ng gabay para sa industriya ng pagmimina at 
pagtotroso upang suportahan ang pagkakaroon ng ligtas at malinis na kapaligiran 
para sa mga manggagawa. Ang gabay ay hindi inilaan upang bawiin o tanggalin 
ang anumang mga karapatan ng manggagawa, alinman sa batas, regulasyon o 
sama-samang kasunduan, at hindi kumpleto, dahil hindi kasama rito ang mga atas sa 
kalusugan ng county, ni hindi rin ito kapalit para sa anumang umiiral na mga 
kinakailangan sa regulasyon na may kaugnayan sa kaligtasan at kalusugan tulad ng 
mga yaong sa Cal/OSHA.1 Manatiling impormado sa mga pagbabago sa gabay sa 
pampublikong kalusugan at mga pang-estado/lokal na atas, habang nagpapatuloy 
ang sitwasyon ng COVID-19. Ang Cal/OSHA ay may higit pang komprehensibong 
gabay sa kanilang webpage na Mga Pangkalahatang Patnubay ng Cal/OSHA sa 
Pagprotekta sa mga Manggagawa laban sa COVID-19. May karagdagang 
kinakailangan ang CDC sa kanilang gabay para sa mga negosyo at employer. Ang 
Mine Safety and Health Administration ay may impormasyon para sa mga operator ng 
minahan at mga minero. 
Kinakailangang Paggamit ng mga Takip sa Mukha 
 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad.  
 
Dapat magsuot ng mga takip sa mukha ang mga nasa California kapag 
nagtatrabaho sila, sa lugar ng trabaho man o sa labas ng site, kapag: 
• Personal na nakikipag-ugnayan sa sinumang miyembro ng publiko; 
• Nagtatrabaho sa anumang espasyong binisita ng mga miyembro ng publiko, 
mayroon mang sinumang mula sa publiko na naroroon sa oras na iyon o wala; 
• Nagtatrabaho sa anumang espasyo kung saan naghahanda o nagbabalot ng 
pagkain para ibenta o ipamahagi sa iba; 
• Nagtatrabaho o naglalakad sa mga common area, tulad ng mga pasilyo, 
hagdanan, elevator, at paradahan; 
• Nasa anumang silid o kulob na lugar kung saan mayroong iba pang tao 
(maliban sa mga miyembro ng sariling sambahayan o tirahan) kapag hindi 
maaaring pisikal na makalayo; 
• Nagmamaneho o nagpapatakbo ng anumang pampublikong transportasyon o 
paratransit na sasakyan, taxi, o sasakyan para sa pribadong serbisyo ng kotse o 
ride-sharing kapag may mga pasahero. Kapag walang pasahero, mariing 
inirerekomenda ang mga takip sa mukha. 
 
----------------Page (2) Break----------------
 
Makikita sa gabay ang kumpletong mga detalye, kasama ang lahat ng kinakailangan 
at pagbubukod sa mga patakarang ito. Mariing hinihikayat ang mga takip sa mukha 
sa iba pang pagkakataon, at maaaring magpatupad ang mga employer ng mga 
karagdagang kinakailangan sa takip sa mukha sa pagtupad ng kanilang obligasyong 
magbigay ng ligtas at malusog na lugar ng trabaho. Dapat bigyan ng employer ang 
mga manggagawa ng mga takip sa mukha o ibalik sa mga manggagawa ang gastos 
para sa makatuwirang bayad sa pagkuha ng mga ito.   
 
Ang mga employer ay dapat bumuo ng patakaran sa akomodasyon para sa 
sinumang manggagawa na nakakatugon sa isa sa mga pagbubukod sa pagsusuot ng 
takip sa mukha. Kung ang isang manggagawa na dapat ay kinakailangang magsuot 
ng takip sa mukha dahil sa madalas na pakikipag-ugnayan sa iba ay hindi maaaring 
magsuot ng takip sa mukha dahil sa kondisyong medikal, dapat siyang bigyan ng hindi 
mahirap gamiting kahalili, tulad ng face shield na may drape na nakalaylay sa ilalim, 
kung posible, at kung maaari itong gawin sa kabila ng kondisyong medikal. 
 
Dapat alam ng mga negosyong bukas sa publiko ang mga pagbubukod sa pagsusuot 
ng mga takip sa mukha na nasa Gabay sa Takip sa Mukha ng CDPH at hindi sila 
maaaring magbukod ng sinumang miyembro ng publiko para sa hindi pagsusuot ng 
takip sa mukha kung sumusunod siya sa gabay. Kakailanganin bumuo ang mga 
negosyo ng mga patakaran para sa pangangasiwa ng mga pagbubukod na ito sa 
pagitan ng mga customer, kliyente, bisita, at manggagawa. 
----------------Page (3) Break----------------
                                                                    
 
Planong Partikular sa Lugar ng Trabaho 
• Magtatag ng plano sa pag-iwas sa COVID-19 na nakasulat at partikular 
sa lugar ng trabaho sa bawat pasilidad, magsagawa ng 
komprehensibong pagtatasa ng panganib sa lahat ng lugar ng trabaho 
at gawain sa trabaho, at magtalaga ng tao sa bawat pasilidad upang 
maipatupad ang plano. Isaalang-alang na maglagay ng impormasyon 
tungkol sa pagpapatuloy ng negosyo kung sakaling maantala ang mga 
pagpapatakbo dahil sa sakit. 
• Isama ang Gabay sa Takip sa Mukha ng CDPH sa Planong Partikular sa 
Lugar ng Trabaho at maglagay ng patakaran para sa pangangasiwa ng 
mga pagbubukod. 
• Alamin ang impormasyon sa pakikipag-ugnayan para sa lokal na 
kagawaran ng kalusugan kung saan matatagpuan ang pasilidad para 
sa pagbibigay ng impormasyon tungkol sa mga paglaganap ng COVID-
19 sa mga manggagawa. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa mga 
manggagawa at kanilang mga kinatawan. 
• Regular na suriin ang lugar ng trabaho para sa pagsunod sa plano at 
idokumento at iwasto ang mga matutukoy na pagkukulang. 
• Siyasatin ang anumang kaso ng COVID-19 at alamin kung may 
anumang salik na may kaugnayan sa trabaho na maaaring nakatulong 
sa pagkakaroon ng sakit. I-update ang plano kung kinakailangan upang 
makaiwas sa higit pang kaso. 
• Ipatupad ang mga kinakailangang proseso at protocol kapag may 
paglaganap sa isang lugar ng trabaho, alinsunod sa Mga patnubay ng 
CDPH. 
• Tukuyin ang mga malapitan na pakikipag-ugnayan (nasa loob ng anim 
na talampakan sa loob ng 10 minuto o mas matagal pa) ng isang 
nahawaang manggagawa at gumawa ng mga hakbang upang ibukod 
ang (mga) manggagawang nagpositibo sa COVID-19 at mga 
malapitan na nakaugnayan. 
• Sumunod sa mga patnubay sa ibaba. Kapag hindi ito nagawa, 
maaaring may mga magkasakit sa lugar ng trabaho na maaaring 
maging sanhi ng pansamantalang pagsasara o pagiging limitado ng 
pagpapatakbo. 
 
----------------Page (4) Break----------------
                                                                    
Mga Paksa para sa Pagsasanay sa Manggagawa 
• Impormasyon tungkol sa COVID-19, kung paano pigilan ang pagkalat 
nito, at kung aling mga dati nang kondisyon sa kalusugan ang posibleng 
dahilan upang mas madaling mahawa ng virus ang mga indibidwal. 
• Pag-screen sa sarili sa bahay, kasama ang pagsusuri ng temperatura 
at/o sintomas gamit ang Mga patnubay ng CDC. 
• Ang kahalagahan ng hindi pagpasok sa trabaho 
o Kung may mga sintomas ng COVID-19 ang isang manggagawa 
gaya ng inilarawan ng CDC, tulad ng lagnat o panginginig, pag-
ubo, pagiging hirap sa paghinga, pagkapagod, pananakit ng 
kalamnan o katawan, pananakit ng ulo, bagong pagkawala ng 
panlasa o pang-amoy, namamagang lalamunan, baradong ilong o 
tumutulong sipon, pagduruwal, pagsusuka, o pagtatae, O 
o Kung na-diagnose na may COVID-19 ang isang manggagawa at 
hindi pa siya pinapalabas sa isolation, O 
o Kung, sa loob ng nakalipas na 14 na araw, nakisalamuha ang isang 
manggagawa sa isang taong na-diagnose na may COVID-19 at 
itinuturing siyang potensyal na makakahawa (ibig sabihin, nasa 
isolation pa rin). 
• Bumalik sa trabaho pagkatapos makatanggap ang manggagawa ng 
diagnosis na may COVID-19 kung 10 araw na ang lumipas mula noong 
unang lumabas ang mga sintomas, maayos na ang kanilang mga 
sintomas, at hindi nilagnat ang manggagawa sa loob ng nakalipas na 
72 oras (nang hindi gumagamit ng mga gamot para sa 
lagnat).  Makakabalik lang sa trabaho ang isang manggagawang na-
diagnose na may COVID-19 na walang sintomas kung 10 araw na ang 
lumipas mula noong petsa ng unang nagpositibong pagsusuri sa COVID-
19. 
• Humingi ng medikal na atensyon kung lumubha ang kanyang mga 
sintomas, kasama na ang tuluy-tuloy na pananakit o presyon sa dibdib, 
pagkalito, o pagiging asul ng labi o mukha. May mga update at 
karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 segundo 
(o paggamit ng hand sanitizer na may hindi bababa sa 60% ethanol 
(mas mainam) o 70% isopropanol (kung hindi magagamit ng mga 
batang walang patnubay ang produkto) kapag hindi makakapaghugas 
ng kamay ang mga manggagawa, alinsunod sa Mga patnubay ng 
CDC). 
----------------Page (5) Break----------------
                                                                    
• Ang kahalagahan ng pisikal na pagdistansiya, sa oras ng trabaho at sa 
labas ng oras ng trabaho (tingnan ang seksyon ng Pisikal na 
Pagdistansiya sa ibaba). 
• Wastong paggamit ng mga takip sa mukha, kabilang ang: 
o Hindi pinoprotektahan ng mga takip sa mukha ang may suot at hindi 
personal protective equipment (PPE) ang mga ito. 
o Makakatulong ang mga takip sa mukha na protektahan ang mga 
taong malapit sa may suot, ngunit hindi pinapalitan nito ang 
pangangailangan para sa pisikal na pagdistansiya at madalas na 
paghuhugas ng kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng mga 
takip sa mukha. 
o Iwasang humawak sa mga mata, ilong, at bibig. 
o Hindi dapat ipahiram sa iba ang mga takip sa mukha at dapat 
labhan o itapon ang mga ito pagkatapos ng bawat shift. 
• Impormasyong nasa Patnubay ng CDPH para sa Paggamit ng Mga 
Takip sa Mukha, na ipinag-uutos ang mga sitwasyon kung saan dapat 
magsuot ng mga takip sa mukha at ang mga pagbubukod, pati na rin 
ang anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip sa 
mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Tiyaking maayos na sinanay sa mga patakaran sa pag-iwas sa COVID-19 
at may kinakailangang supply at PPE ang sinumang hiwalay na 
kontratista at pansamantala o nakakontratang manggagawa sa 
pasilidad. Maagang pag-usapan ang mga responsibilidad na ito 
kasama ng mga organisasyong nagbibigay ng mga pansamantala at/o 
nakakontratang manggagawa. 
• Impormasyon tungkol sa mga benepisyo sa bayad na pagliban sa 
trabaho na maaaring kwalipikadong matanggap ng manggagawa 
para gawing mas magaan sa bulsa ang pananatili sa bahay. Tingnan 
ang karagdagang impormasyon tungkol sa mga programang 
sumusuporta sa pagliban sa trabaho ng may sakit at bayad sa 
manggagawa para sa COVID-19, kabilang ang mga karapatan sa 
pagliban sa trabaho ng may sakit ng mga manggagawa sa ilalim ng 
 Coronavirus Response Act, at mga karapatan ng mga manggagawa sa 
----------------Page (6) Break----------------
                                                                    
mga benepisyo sa bayad sa manggagawa at pagpapalagay na 
nauugnay sa trabaho ang COVID-19 alinsunod sa  Ehekutibong Kautusan 
ng Gobernador N-62-20 habang may bisa ang Atas na iyon. 
 
Mga Indibidwal na Hakbang sa Pagkontrol 
at Pag-screen 
• I-screen ang temperatura at/o sintomas ng lahat ng manggagawa sa 
simula ng kanilang shift at sinumang vendor, kontratista, o iba pang 
manggagawang pumapasok sa establisamiyento. Tiyaking iniiwasan ng 
screener ng temperatura/sintomas ang malapit na pakikisalamuha sa 
mga manggagawa hangga't maaari.  
• Kung nangangailangan ng screening sa sarili sa bahay, na isang 
naaangkop na alternatibo sa pagbibigay nito sa establisamiyento, 
tiyaking nagsagawa ng screening bago umalis sa bahay ang 
manggagawa para sa kanilang shift at sumusunod ito sa mga patnubay 
ng CDC, tulad ng inilalarawan sa seksyong Mga Paksa para sa 
Pagsasanay sa Manggagawa sa itaas 
• Hikayatin ang mga manggagawang may sakit o nagpapakita ng mga 
sintomas ng COVID-19 na manatili sa bahay. 
• Dapat ibigay ng mga employer sa mga manggagawa ang lahat ng 
kinakailangang kagamitan sa proteksyon, kabilang ang proteksyon sa 
mata at guwantes kung kinakailangan.  
• Dapat pag-isipan ng mga employer kung saan maaaring kapaki-
pakinabang ang paggamit ng disposable glove upang suportahan ang 
madalas na paghuhugas ng kamay o paggamit ng hand sanitizer; 
kabilang sa mga halimbawa ang mga manggagawang nagi-screen ng 
iba para sa mga sintomas o nangangasiwa ng mga bagay na madalas 
hawakan. 
• Dapat ang mga respirator, at hindi mga takip sa mukha, ang gamitin 
upang maprotektahan laban sa mga airborne contaminant tulad ng 
silica at asbestos. Dapat magsagawa ang mga employer ng mga 
hakbang upang ipaalam sa mga manggagawa ang tungkol sa mga 
patakarang may kaugnayan sa paggamit ng wastong kagamitan sa 
proteksyon. 
 
 
 
----------------Page (7) Break----------------
                                                                    
Mga Protokol sa Paglilinis at Pagdis-impekta 
• Magsagawa ng masusing paglilinis sa matataong lugar tulad ng mga 
break room, mesa, at mga pasukan at labasan kabilang ang mga 
hagdanan at kontrol sa elevator. Madalas linisin at dis-impektahin ang 
mga ibabaw sa pagitan ng mga shift o sa pagitan ng mga gumagamit, 
alinman ang mas madalas, kabilang ang, ngunit hindi limitado sa, mga 
pinagtatrabahuang ibabaw, makinarya, kasangkapan, hawakan at 
latch, at kontrol sa stationary at mobile na kagamitan. 
• Dapat madalas na i-disinfect ang mga karaniwang ginagamit na 
surface kasama ang mga palikuran, pasilidad sa paghuhugas ng 
kamay, kagamitan at hawakan ng pinto, shower, at cab ng mga 
sasakyan at makinarya. 
• Iwasan ang pagbabahaginan ng mga telepono, two-way radio, at iba 
pang tool o kagamitan sa trabaho hangga't maaari. Huwag kailanman 
magbahaginan ng PPE. 
• Tiyaking may mga sanitary facility (mga palikuran at istasyon para sa 
paghuhugas ng kamay na may sabon, tubig, at paper towel at hand 
sanitizer) sa lahat ng lugar ng trabaho. Tiyaking patuloy ang pagtakbo 
ng mga pasilidad at may stock ang mga ito sa lahat ng oras at 
magbigay ng karagdagang sabon, paper na tuwalya, at hand sanitizer 
kung kinakailangan. Maglaan ng mga karagdagang sanitary facility 
(mga portable na palikuran at istasyon para sa paghuhugas ng kamay) 
kung kinakailangan. 
• Magbigay ng panahon para maisagawa ng mga manggagawa ang 
mga kasanayan sa paglilinis bago at pagkatapos ng kanilang mga shift. 
Kung itinalaga sa manggagawa ang paglilinis, dapat siyang mabayaran 
para sa oras na iyon. 
• Kapag pumipili ng kemikal na pagdisinpekta, ang mga establisimyento ay 
dapat gumamit ng aprubadong  mga produkto laban sa COVID-19 sa 
Ahensiya ng Proteksyon sa Kapaligiran o Evironmental Protection Agency 
(EPA)-naaprubahan na listahan at sundin ang alituntunin sa produkto. 
Gumamit ng tatak ng pagdisnpekta upang maging epektibo laban sa 
umuusbong na  viral pathogens, nahalong solusyon ng bleach sa 
sambahayan (5 kutsara kada galon ng tubig), o solusyon ng alkohol na 
may  70% na alkohol na nararapat sa ibabaw. Magbigay ng pagsasanay 
sa mga manggagawa na pinsala ng kemikal, direksyon ng tagagwa, 
kinakailangan sa bentilasyon, at kinakailangan ng Cal/OSHA  para sa 
ligtas na paggamit. Ang mga manggagawa at boluntaryo na gumagamit 
ng paglinis at pagdisinpekta ay dapat magsuot ng gloves o ibang 
kagamitan sa pagprotekta na kinakailangan base sa alituntuninn ng 
----------------Page (8) Break----------------
                                                                    
produkto. Sundin ang pamamaraan ng libre-sa-asthma na paglilinis na 
rekomendado ng Deparatamento ng Pampublikong Kalusugan ng  
California at siguraduhin ang tamang bentilasyon. 
• Isaalang-alang na magkabit ng mga portable na mabisang panlinis ng 
hangin, i-upgrade ang trailer at sistema ng bentilasyon ng mga filter ng 
hangin sa pinakamataas na kahusayan, at gumawa ng iba pang 
pagbabago upang maparami ang pumapasok na hanging galing sa 
labas at bentilasyon sa mga trailer na opisina at iba pang espasyo. 
 
Mga Patnubay sa Pisikal na Pagdistansiya 
• Magpatupad ng mga hakbang upang matiyak ang pisikal na 
pagdistansiya na may hindi bababa sa anim na talampakan na pagitan 
sa mga manggagawa. 
• Isaayos ang mga pulong para sa kaligtasan at iba pang pagpupulong 
upang matiyak na may pisikal na distansya at gamitin ang mas maliliit na 
indibidwal na pagpupulong sa lugar ng trabaho upang makasunod sa 
mga patnubay sa pisikal na distansiya. 
• Gumamit ng mga kasanayan sa trabaho, kung maaari, na maglilimita sa 
bilang ng mga manggagawa sa lugar ng trabaho sa bawat 
pagkakataon, kung kinakailangan, upang mapanatili ang pisikal na 
distansiya. Maaaring kabilang dito ang pag-iskedyul (hal., pagsasalit-salit 
ng oras ng pagsisimula/pagtatapos ng shift) o pag-rotate ng access ng 
tauhan sa isang itinalagang lugar sa isang shift. Limitahan ang pag-
overlap o pakikihalubilo ng mga tauhan sa trabaho upang maiwasan 
ang cross-contamination. 
• Maglagay ng karagdagang limitasyon sa bilang ng mga manggagawa 
sa mga kulob na lugar, kung saan maaaring hindi sapat ang anim na 
talampakang paghihiwalay upang limitahan ang pagkalat ng virus. 
Kasama rito ang mga personnel carrier, hoist at elevator, at iba pang 
lugar na may limitadong espasyo. 
• Isalit-salit ang mga break ng manggagawa, alinsunod sa mga 
regulasyon sa sahod at oras, upang mapanatili ang mga protokol sa 
pisikal na pagdistansiya. 
• Isalit-salit ang pagpunta ng team sa mga site at bawasan ang bilang ng 
mga manggagawa na ihinahatid sa bawat pagkakataon sa mga lugar 
ng trabaho sa pamamagitan ng pagdaragdag sa bilang ng mga 
sasakyan, upang mapanatili ang pisikal na distansiya hangga’t maaari. 
• Isara ang mga breakroom, gumamit ng mga hadlang, o dagdagan ang 
----------------Page (9) Break----------------
                                                                    
distansya sa pagitan ng mga mesa/upuan upang mapaghiwa-hiwalay 
ang mga manggagawa at pigilan ang pagtitipon sa mga break. Kung 
maaari, gumawa ng mga break area sa labas na may mga silong at 
mauupuan na nagtitiyak sa pisikal na distansiya. 
• Pag-isipang mag-alok sa mga manggagawa na humihiling ng mga 
binagong tungkulin ng opsyon na binabawasan ang kanilang 
pakikisalamuha sa iba (halimbawa, salitan sa isang kulob na lugar). 
• Dapat pag-isipan ng mga manggagawa na magbaon ng pagkain 
galing sa bahay o bumili ng pagkain bago dumating sa site at iwasan 
ang pakikihalubilo. 
• Itigil ang hindi kinakailangang paglalakbay at hikayatin ang mga 
distance meeting sa pamamagitan ng telepono at internet.  
 
 
 
 
 
 
 
 
 
 
 
 
 
  
1Karagdagang mga pangangailangn ay dapat isaalang-alang para sa mahinang 
populasyon. Ang mga lugar ng pagsamba ay kailangan sumunod sa lahat ng  Cal/OSHA na 
pamatayan at kailangan nakahanda na sumunod sa gabay na ito ay pati na rin ang gabay 
mula sa Sentro ng Pagkontrol o Pag-iwas sa Sakit o Centers for Disease Control and Prevention 
(CDC) at ang Departamento ng Pampublikong Pangkalusugan ng California o California  
Department of Public Health (CDPH). Bukod dito, ang lugar na pagsamba ay kailangan 
nakahanda na baguhin ang kanilang pamamahala sa binago na gabay 
 
 
 
----------------Page (10) Break----------------
