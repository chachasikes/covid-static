---
PDFFormatVersion: 1.7
IsAcroFormPresent: false
IsXFAPresent: false
Title: Logistics and Warehousing Checklist
Author: 
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20200814093057-07'00'
ModDate: D:20200814175102-07'00'
date_created: Fri Aug 14 2020 09:30:00 GMT-0700
date_modified: Fri Aug 14 2020 09:30:00 GMT-0700
---
COVID-19-ի ընդհանուր ստուգացանկ 
Բեռնափոխադրման եւ պահեստավորման գործատուների 
համար 
 2 հուլիսի, 2020թ. 
Այս ստուգացանկը նախատեսված է օգնելու բեռնափոխադրման եւ պահեստավորման գործատուներին 
իրականացնել իրենց պլանը` կանխելու COVID-19-ի տարածումը աշխատավայրում եւ լրացնում է  
բեռնափոխադրման եւ պահեստավորման գործատուների ուղեցույցը: Սույն ստուգացանկն ամփոփում 
է եւ ուղեցույցի որոշ հատվածների սղագրություն է պարունակում. ծանոթացեք ուղեցույցներին՝ 
նախքան ստուգացանկից օգտվելը: 
Աշխատավայրերի համար գրված 
առանձնահատուկ ծրագրի 
բովանդակություններ 
 Այն անձը (անձինք), ովքեր պատասխանատու են ծրագրի իրականացման համար: 
 Վտանգի գնահատում եւ միջոցառումներ, որոնք պետք է ձեռնարկվեն՝ վիրուսի 
տարածումը կանխելու համար: 
 Դիմակների օգտագործում՝ համաձայն CDPH ցուցումների: 
 Ծրագրի վերաբերյալ աշխատակիցների եւ աշխատակիցների ներկայացուցիչների 
վերապատրաստում եւ նրանց հետ հաղորդակցություն: 
 Գործընթաց՝ ստուգելու համապատասխանությունը եւ փաստաթղթերով հասատելու եւ 
շտկելու թերությունները: 
 Գործընթաց՝ հետաքննելու COVID–ի դեպքերը, զգուշացնելու տեղական 
առողջապահական վարչությանը, ինչպես նաեւ գտնելու եւ մեկուսացնելու 
աշխատավայրին մոտ կոնտակտներին եւ վարակված աշխատողներին: 
 Արձանագրություններ այն մասին, թե երբ է աշխատավայրում սկսվել վարակը՝ 
համաձայն CDPH ցուցումների. 
 Ըստ անհրաժեշտության թարմացրեք ծրագիրը՝ հետագա դեպքերը կանխելու համար: 
Աշխատակիցների վերապատրաստման 
թեմաներ 
 Տեղեկություններ COVID-19-ի վերաբերյալ, կանխելու տարածումը, եւ այն, թե ով է 
հատկապես խոցելի:  
 Ինքնասքրինինգ տանը, ներառյալ ջերմության եւ/կամ ախտանիշների ստուգում՝ 
օգտվելով CDC ուղեցույցներից: 
----------------Page (0) Break----------------
 Աշխատանքի չգալու կարեւորությունը, եթե աշխատողները հազ, ջերմություն, դժվար 
շնչառության, դող, մկանների ցավ, գլխացավ, կոկորդի ցավ, վերջին ժամանակներում 
համի կամ հոտի կորուստ, քթի խցանում կամ քթից հհոսք, սրտխառնոց կամ փսխում 
կամ փորլուծություն ունեն, կամ եթե նրանք կամ ինչ-որ մեկը, ում հետ նրանք կապ են 
ունեցել, ախտորոշվել է COVID-19-ով:  
 COVID-19-ի ախտորոշումից հետո աշխատանքի վերադառնալ միայն 10 օր անց՝ 
սկսած ախտանշանների սկզբից եւ առանց տաքության 72 ժամ անցնելուց հետո: 
 Ե՞րբ բժշկական օգնություն խնդրել: 
 Ձեռք լվանալու կարեւորությունը: 
 Ֆիզիկական հեռավորության կարեւորությունն ինչպես աշխատանքի, այնպես էլ 
աշխատանքից դուրս ժամանակահատվածում: 
 Դեմքի կտորե դիմակների պատշաճ օգտագործում, այդ թվում՝ CDPH ցուցումներում 
ներառված տեղեկությունները: 
 Վճարովի արձակուրդի մասին տեղեկատվությունը, ներառյալ Ընտանիքների՝ 
կորոնավիրուսի առաջին արձագանքման ակտը   եւ աշխատողների փոխհատուցման 
նպաստներն ըստ նահանգապետի Թիվ-62-20 գործադիր հրամանի,  մինչ այդ 
հրամանն ուժի մեջ է: 
 Այս կանոնների առնչությամբ վերապատրաստեք ցանկացած անկախ 
կապալառուներին, ժամանակավոր կամ պայմանագրային աշխատողներին եւ 
երաշխավորեք, որ նրանք համապատասխան անձնական պաշտպանիչ 
սարքավորումներ (PPE) ունեն: 
Անձնական վերահսկման միջոցառումներ եւ 
սքրինինգ 
 Ախտանշանների սքրինինգ եւ/կամ ջերմության ստուգում: 
 Խրախուսեք, որ այն աշխատողները, ովքեր հիվանդ են կամ COVID-19-ի 
արտահայտված ախտանիշներ ունեն, մնան տանը:  
 Խրախուսեք ձեռքերի հաճախակի լվացումը եւ ձեռքի ախտահանիչի օգտագործումը: 
 Աշխատողներին տրամադրեք մեկանգամյա ձեռնոցներ ի հավելումն ձեռքերը 
լրացուցիչ լվանալուն՝ այնպիսի գործառույթների համար, ինչպիսիք են սովորաբար 
հպման ենթակա իրերը կամ ախտանիշների սքրինինգի անցկացումը: 
 Ապահովեք եւ երաշխավորեք, որ աշխատողները դիմակներ եւ բոլոր անհրաժեշտ PPE-
ն օգտագործեն: 
Մաքրության եւ ախտահանման կանոններ 
 Կատարեք մանրակրկիտ մաքրում խիտ երթեւեկելի վայրերում եւ հաճախ 
ախտահանեք համընդհանուր օգտագործվող մակերեսները: 
 Մաքրեք եւ ախտահանեք շոշափվող մակերեսները եւ համօգտագործված 
սարքավորումները հերթափոխերի կամ օգտագործողների միջեւ, որն ավելի հաճախ 
տեղի ունենա:  
 Տրամադրեք ձեռքի ախտահանման միջոցներ, մաքրող անձեռոցիկներ եւ այլ 
սանիտարական նյութեր եւ տեղադրեք դրանք այնտեղ, որտեղ դրանք հասանելի են 
աշխատողներին: 
 Երաշխավորեք, որ սանիտարական պարագաները մշտապես օգտագործման 
ենթակա եւ պահեստավորված լինեն:  
----------------Page (1) Break----------------
 Օգտագործեք COVID-19-ի համար հաստատված արտադրանքները Շրջակա 
միջավայրի պահպանության գործակալության (EPA) կողմից հաստատված ցանկով, եւ 
վերապատրաստեք աշխատողներին քիմիական վտանգների, արտադրանքի 
հրահանգների, օդափոխության պահանջների եւ Cal/OSHA պահանջների հիման 
վրա: Հետեւեք CDPH-ի՝ ասթմայի համար ապահով մաքրության մեթոդներին: 
 Մաքրեք առաքման տրանսպորտային միջոցներն ու սարքավորումները առաքումից 
առաջ եւ հետո, ապահովեք առաքման ընթացքում սանիտարական նյութեր եւ 
նույնականացրեք զուգարանների այլընտրանքային վայրերը երթուղիներում: 
 Աշխատողներին աշխատանքային ժամանակ տրամադրեք հերթափոխերի ընթացքում 
մաքրման գործողություններ իրականացնելու համար: 
 Ստուգեք առաքումները եւ անհրաժեշտության դեպքում ախտահանման 
միջոցառումներ ձեռնարկեք՝ նախքան պահեստներում եւ հաստատություններում 
ապրանքների պահեստավորումը: 
 Հատակները մաքրեք HEPA զտիչ ունեցող փոշեկուլներով կամ այլ մեթոդներով, որոնք 
օդի մեջ ախտածին մանրէներ չեն ցրում: 
 Դիտարկեք արդիացումներ՝ օդի զտումը եւ օդափոխությունը բարելավելու համար: 
Ֆիզիկական հեռավորության ուղեցույցներ 
 Միջոցառումներ իրականացրեք՝ ֆիզիկապես առանձնացնելու աշխատողներին 
առնվազն վեց ոտնաչափ հեռավորությամբ, ինչպես օրինակ՝ ֆիզիկական 
միջնապատեր կամ տեսողական ակնարկներ (օրինակ՝ հատակի նշումներ, գունավոր 
երիզ կամ նշաններ, որոնք ցույց են տալիս, թե որտեղ պետք է կանգնեն 
աշխատողները): 
 Նվազագույնի հասցրեք գործարքի ժամանակը պահեստի աշխատողների եւ 
փոխադրման անձնակազմի միջեւ. հնարավորության դեպքում կատարեք մուտքի 
ստուգումները եւ թղթային աշխատանքները թվային տարբերակով:  
 Կարգավորեք անձամբ հանդիպումները, եթե դրանք անհրաժեշտ են, ապա 
ֆիզիկական հեռավորություն երաշխավորեք: 
 Կարգավորեք աշխատակիցների ընդմիջումները՝ աշխատավարձի եւ ժամերի 
կանոնակարգերին համապատասխան՝ պահպանելու ֆիզիկական հեռավորության 
կանոնները:  
 Վերակազմաձեւեք, սահմանափակեք կամ փակեք ընդհանուր տարածքները, եւ 
ընդմիջման այլընտրանքային տարածքներ տրամադրեք, որտեղ հնարավոր է 
ֆիզիկական հեռավորություն կիրառել: 
 Օգտագործեք հետեւյալ հիերարխիան՝ կանխելու COVID-19-ի փոխանցումը 
աշխատանքային տարածքներում, հատկապես այն դեպքերում, երբ ֆիզիկական 
հեռավորությունը դժվար է պահպանել. ինժեներական վերահսկումներ, վարչական 
վերահսկումներ եւ PPE (Անհատական պաշտպանության միջոցներ): 
 Օգտագործեք աշխատանքային գործելակերպերը, երբ դա հնարավոր է՝ 
աշխատավայրում միաժամանակ գտնվող աշխատողների քանակը սահմանափակելու 
նպատակով:  
 Փակ տարածքներում աշխատողների քանակի լրացուցիչ սահմանափակումներ 
կիրառեք: 
----------------Page (2) Break----------------
