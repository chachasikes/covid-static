---
PDFFormatVersion: 1.7
IsAcroFormPresent: false
IsXFAPresent: false
Title: Life Sciences Checklist
Subject: Life Sciences Checklist
Keywords: 
Creator: 
Producer: Foxit PDF Creator Version 10.0.1.3443
CreationDate: D:20200814080655-07'00'
ModDate: D:20200814163610-07'00'
date_created: Fri Aug 14 2020 08:06:00 GMT-0700
date_modified: Fri Aug 14 2020 08:06:00 GMT-0700
---
Pangkalahatang Checklist ng COVID-19 
para sa Employer ng Mga Agham ng Buhay 
Hulyo 2, 2020 
Nilalayon sa checklist na ito na matulungan ang mga employer sa mga agham ng buhay na 
maipatupad ang kanilang plano upang mapigilan ang pagkalat ng COVID-19 sa lugar ng 
trabaho at karagdagan ito sa Patnubay para sa Mga Employer ng Mga Agham ng Buhay. Ang 
checklist na ito ay isang buod at naglalaman ng shorthand para sa ilang bahagi ng patnubay; 
maging pamilyar sa patnubay bago gamitin ang checklist na ito. 
Mga Lugar ng Trabaho na Nangangasiwa as 
Mga Nakakahawang Pathogens 
Ang mga pasilidad ng pananaliksik, laboratoryo, at iba pang lokasyong 
nangangasiwa ng mga materyal na maaaring naglalaman ng mga pathogen at na 
may mga pagpapatakbong maaaring magpakalat ng mga pathogen sa hangin ay 
dapat magtatag, magpatupad, at magpanatili ng mabisang nakasulat na Plano sa 
Biosafety, na pinangangasiwaan ng opisyal sa biolohikal na kaligtasan ng pasilidad. 
Dapat kasama sa Plano sa Biosafety ang sumusunod: 
 Listahan ng mga klasipikasyon ng trabaho na malalantad sa mga 
nakakahawang pathogen. 
 Listahan ng mga nakakahawang pathogen na alam o makatuwirang 
inaasahang naroroon sa mga materyales sa laboratoryo at mga naaangkop na 
hakbang sa biosafety. 
 Mga pamamaraan upang matiyak na ang lahat na papasok na materyales na 
naglalaman ng mga pathogen ay itinuturing na virulent, hanggang sa 
mapatunayang deactivated o attenuated. 
 Isang pagtatasa sa panganib, na isasagawa ng opisyal sa biolohikal na 
kaligtasan, alinsunod sa Mga patnubay sa Biosafety sa mga Microbiological at 
Biomedical na Laboratoryo ng CDC. 
 Mga posibleng kontrol sa engineering kabilang ang mga kagamitan at 
pamamaraan sa pag-aapula. 
 Kinakailangang mga kontrol sa ligtas na kasanayan sa trabaho at mga 
ipinagbabawal na hindi ligtas na kasanayan sa trabaho alinsunod sa pagtatasa 
ng panganib at mga patnubay ng CDC.  
 Kinakailangang personal protective equipment (PPE), kabilang ang kagamitan sa 
proteksyon sa paghinga.  
 Mabisang pamamaraan sa pag-decontaminate at pag-disinfect para sa mga 
ibabaw, kagamitan, at kasangkapan sa laboratoryo. 
----------------Page (0) Break----------------
 Mga pamamaraan sa pagsasabi tungkol sa mga panganib sa mga 
manggagawa at pagbibigay ng kinakailangang pagsasanay sa manggagawa.  
 Mga pamamaraang pang-emergency para sa mga hindi kontroladong 
paglabas sa pasilidad at hindi na-treat na paglabas sa pasilidad. 
 Pagbibigay ng mga naaangkop na bakuna sa mga manggagawa. 
 Mga pamamaraan upang mag-imbestiga at magbigay ng medikal na follow up 
sa mga manggagawang nalantad sa mga pathogen sa laboratoryo. 
 Mga pamamaraan upang taunang masuri ang mga pasilidad at taunang masuri 
ang mga pamamaraan sa biosafety ng pasilidad.  
 Mga pamamaraan upang maitala at iwasto ang mga kakulangan na nakita sa 
mga pagsusuri at pag-awdit. 
Mga Nilalaman ng Nakasulat na Plano na 
Partikular sa Lugar ng Trabaho 
Ang lahat ng pasilidad, nangangasiwa man ng mga pathogen o hindi, ay 
dapat magtatag ng nakasulat na plano na nakapartikular sa lugar ng 
trabaho upang mabawasan ang pagkalat ng COVID-19. 
 Ang (mga) taong responsable para sa pagpapatupad sa plano.  
 Isang pagtatasa ng panganib at ang mga hakbang na gagawin upang 
mapigilan ang pagkalat ng virus. 
 Paggamit ng mga pantakip sa mukha, alinsunod sa patnubay ng CDPH. 
 Pagsasanay at komunikasyon sa mga manggagawa at kinatawan ng 
manggagawa tungkol sa plano. 
 Isang proseso upang suriin ang pagsunod at upang idokumento at iwasto ang 
mga kakulangan. 
 Isang proseso upang maimbestigahan ang mga kaso ng COVID, maalertuhan 
ang lokal na departamento ng kalusugan, at kilalanin at ihiwalay ang mga 
nagkaroon ng malapitang pakikisalamuha sa lugar ng trabaho at mga 
nahawahang manggagawa. 
 Mga protokol kapag nagkaroon ng biglaang pagkakahawahan sa lugar ng 
trabaho alinsunod sa patnubay ng CDPH. 
 I-update ang plano kung kinakailangan upang mapigilan ang mga 
karagdagang kaso.  
Mga Paksa para sa Pagsasanay sa 
Manggagawa 
 Kung naaangkop, pagsasanay sa plano sa biosafety ng pasilidad at lahat ng 
kontrol na ginagamit upang maiwasan ang pagkalat ng mga aerosol transmitted 
disease habang nangangasiwa ng mga pathogen. 
 Impormasyon sa COVID-19, pagpigil sa pagkalat, at kung sino ang lalong 
mahina.  
----------------Page (1) Break----------------
 Pagsusuri sa sarili sa bahay, kasama ang mga pagsusuri sa temperatura at/o 
sintomas gamit ang mga alituntunin ng CDC. 
 Ang kahalagahan ng hindi pagpasok sa trabaho kung ang mga manggagawa 
ay may ubo, lagnat, kahirapan sa paghinga, panginginig, pananakit ng 
kalamnan, pananakit ng ulo, pamamaga ng lalamunan, kamakailang 
pagkawala ng panlasa o pang-amoy, pagbabara ng ilong o tumutulong sipon, 
pagduruwal o pagsusuka, o pagtatae, o kung sila ay, o ang isang taong 
nakasalamuha nila ay na-diyagnos na may COVID-19.  
 Upang bumalik sa trabaho pagkatapos ng isang diyagnosis ng COVID-19 
pagkatapos lang ng 10 araw mula noong magsimula ang sintomas at 72 oras na 
walang lagnat. 
 Kailan humingi ng medikal na atensyon. 
 Ang kahalagahan ng paghuhugas ng kamay. 
 Ang kahalagahan ng pisikal na pagdistansya, sa parehong oras ng trabaho at 
pagkatapos ng trabaho. 
 Wastong paggamit ng mga telang pantakip sa mukha, kabilang ang 
impormasyon sa patnubay ng CDPH. 
 Impormasyon tungkol sa mga benepisyong bayad na leave, kabilang ang 
Families First Coronavirus Response Act at mga benepisyo ng kabayaran sa 
mga manggagawa sa ilalim ng Executive Order N-62-20 ng Gobernador 
habang may bisa ang Order na iyon. 
 Sanayin ang anumang independyenteng kontratista, mga manggagawa na 
pansamantala o naka-kontrata, at mga boluntaryo sa mga patakarang ito at 
matiyak na mayroon silang kinakailangang PPE. 
Mga Paraan ng Pagkontrol at Pagsusuri sa 
Indibidwal 
 Mga pagsusuri sa sintomas at/o pagsusuri sa temperatura. 
 Hikayatin ang mga manggagawa na may sakit o nagpapakita ng mga sintomas 
ng COVID-19 na manatili sa bahay. 
 Bigyan ng at tiyaking ginagamit ng mga manggagawa ang lahat ng 
kinakailangang PPE, kabilang ang proteksyon sa mata at guwantes kung 
kinakailangan. 
 Hikayatin ang madalas na paghuhugas ng kamay at paggamit ng hand sanitizer. 
 Magbigay ng mga disposable na guwantes sa mga manggagawa na nagsusuri 
ng mga sintomas ng iba o humahawak ng mga bagay na karaniwang 
hinahawakan. 
Mga Protokol sa Paglilinis at Pag-disinfect 
 Magsagawa ng ganap na paglilinis sa mga lugar na may mataas na trapiko.  
 Madalas na disimpektahin ang mga karaniwang ginagamit na ibabaw. 
 Linisin at i-sanitize ang mga ibinabahaging kagamitan sa pagitan ng bawat 
paggamit. 
----------------Page (2) Break----------------
 Linisin ang mga mahahawakang ibabaw sa pagitan ng mga shift o sa pagitan 
ng mga gumagamit, alinman ang mas madalas. 
 Tiyaking mananatiling gumagana at naka-stock ang mga pasilidad para sa 
paglilinis sa lahat ng pagkakataon at tiyaking mayroong kinakailangang mga 
produkto sa paglilinis ang mga manggagawa.  
 Maglaan ng magagamit na hand sanitizer at iba pang pang-sanitize na gamit sa 
mga manggagawa. 
 Tiyaking ligtas na gamitin ang lahat ng sistema ng tubig pagkatapos ng 
mahabang panahon ng pagsasara ng pasilidad upang mabawasan ang 
panganib ng Legionnaires’ disease. 
 Gumamit ng mga produkto na naaprubahan para sa paggamit laban sa COVID-
19 na nasa listahan ng mga naaprubahan ng Environmental Protection Agency 
(EPA) at sanayin ang mga manggagawa tungkol sa mga panganib ng kemikal, 
tagubilin sa produkto, kinakailangan sa bentilasyon, at kinakailangan ng 
Cal/OSHA. Sundin ang mga paraan ng paglilinis na mas ligtas para sa hika ng 
CDPH. 
 Baguhin ang mga iniaalok sa anumang cafeteria sa site. 
 Magbigay ng panahon para maisagawa ng mga manggagawa ang mga 
kasanayan sa paglilinis habang nasa kanilang mga shift. 
 Linisin ang mga sahig gamit ang vacuum na may HEPA filter o iba pang paraang 
hindi nagkakalat ng mga pathogen sa hangin. 
 Isaalang-alang ang pag-upgrade upang mapahusay ang pag-piltro ng hangin 
at bentilasyon. 
 Para sa mga pasilidad na iyon sa mga laboratoryo, pananaliksik, o klinikal na 
setting, suriin ang mga kasalukuyang protokol sa paglilinis at pagdis-impekta at 
tukuyin ang mga karagdagang hakbang o kinakailangang pagsasaayos upang 
maiwasang malantad sa COVID-19. 
Mga Patnubay sa Pisikal na Pagdistansiya 
 Magpatupad ng mga hakbang upang pisikal na paghiwalayin ang lahat ng tao 
nang hindi bababa sa anim na talampakan gamit ang mga pamamaraang 
tulad ng mga pisikal na partisyon o visual na palatandaan (halimbawa, mga 
pagmamarka sa sahig, may kulay na tape, o mga karatulang nagsasaad kung 
saan dapat tumayo ang mga manggagawa at/o empleyado). 
 Bawasan ang pagkakalantad sa pagitan ng mga tao kung saan hindi 
mapapanatili ang physical distancing, gamit ang harang tulad ng Plexiglas.  
 Muling idisenyo ang mga espasyo upang masiguro ang hindi bababa sa anim na 
talampakan sa pagitan ng mga manggagawa. 
 Gumamit ng mga kasanayan sa trabaho upang limitahan ang bilang ng mga 
manggagawa sa opisina sa bawat pagkakataon. I-reassign ang mga locker o 
gawing halinhinan ang paggamit ng locker. 
 Isaayos ang mga sa personal na pagpupulong, kung kinakailangan ang mga ito, 
para matiyak ang pisikal na pagdistansya sa isa’t isa. Kung hindi, gumamit ng 
telepono o digital na platform. 
----------------Page (3) Break----------------
 Magtakda ng karagdagang limitasyon sa bilang ng mga tao sa mga saradong 
lugar upang matiyak ang hindi bababa sa anim na talampakang paghihiwalay. 
 Sa mga lugar na mahirap mapanatili ang physical distancing, dalasan ang mga 
pagsusuri ng sintomas sa mga manggagawa kasama ang pagkuha ng 
temperatura, pagsusuri ng hitsura, at pananalita. 
 Gawing halinhinan ang mga break ng manggagawa, alinsunod sa mga 
regulasyon sa sahod at oras, upang mapanatili ang mga protokol sa physical 
distancing.  
 Muling isaayos, paghigpitan, o isara ang mga pangkalahatang lugar, tulad ng 
mga silid pahingahan ng empleyado at maglaan ng mga panlabas na lugar ng 
break na may lilim kung saan maaaring magpatupad ng physical distancing. 
 Gamitin ang sumusunod na herarkiya upang maiwasan ang pagpapasa ng 
COVID-19 sa mga lugar ng pananaliksik, produksyon, at iba pang lugar ng 
trabaho lalo na sa mga lugar kung saan mahirap panatilihin ang pisikal na 
distansiya: mga kontrol sa engineering, pang-administratibong kontrol, at PPE. 
o Kasama sa mga kontrol sa engineering ang paggawa ng pisikal o spatial 
na mga hadlang sa pagitan ng mga manggagawa tulad ng Plexiglas o 
iba pang matibay at hindi natatagusan na partisyon.  
o Kasama sa mga pang-administratibong kontrol ang pagpaparami ng mga 
shift upang mabawasan ang bilang ng mga tauhan na naroroon sa 
bawat pagkakataon at matiyak na may sapat na pisikal na distansiya.  
o Kasama sa PPE ang mga face shield, ilang mask, at hindi matatagusang 
guwantes para sa mga taong walang contact sa mga materyales na 
maaaring magkaroon ng mga pathogen. Tandaang ang ilang disposable 
na kagamitan tulad ng mga face shield at respirator ay pangunahing 
nakalaan para sa mga manggagawa ng pangangalagang 
pangkalusugan at manggagawang nangangasiwa ng mga pathogen at 
hindi dapat gamitin kung hindi naaangkop.  
----------------Page (4) Break----------------
