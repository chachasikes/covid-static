---
PDFFormatVersion: 1.6
IsAcroFormPresent: false
IsXFAPresent: false
Title: Outdoor Museums and Galleries
Author: Kaina Pereira
Producer: AbleDocs Inc.
CreationDate: D:20200717195230-04'00'
ModDate: D:20200807134356-07'00'
date_created: Fri Jul 17 2020 19:52:00 GMT-0700
date_modified: Fri Jul 17 2020 19:52:00 GMT-0700
---
GABAY NG 
INDUSTRIYA 
PARA SA 
COVID-19: 
Mga Panlabas na 
Museo at Gallery 
Hulyo 29, 2020 
covid19.ca.gov 
----------------Page (0) Break----------------
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado 
at Direktor ng Departamento ng Pampublikong Kalusugan ng California ng utos na 
nag-aatas sa karamihan sa mga taga-California na manatili sa bahay upang pigilan 
ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (walang 
sintomas ang ilang tao) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong gulang 
o pataas at ang may dati nang malulubhang medikal na kondisyon, tulad ng sakit sa
puso o sakit sa baga o diabetes, ay may mas malaking pagkakataong ma-ospital at
magkaroon ng malulubhang komplikasyon. Pinakamalaki ang posibilidad ng paghawa
kapag ang mga tao ay may malapitang pakikipag-ugnayan o nasa lugar na hindi
maayos ang bentilasyon na may kasamang nahawaan na tao, kahit na walang
anumang sintomas o hindi pa nagkakaroon ng mga sintomas ang taong iyon.
Sa ngayon, walang tumpak na impormasyon tungkol sa bilang at mga rate ng COVID-
19 ayon sa industriya o mga grupo ng trabaho, kabilang ang mga napakahalagang 
manggagawa sa imprastraktura. Nagkaroon ng maraming paglaganap sa iba't ibang 
lugar ng trabaho, na nagpapahiwatig na nasa panganib na makakuha o 
makapagpasa ng COVID-19 ang mga manggagawa. Kasama sa mga halimbawa ng 
mga lugar ng trabaho na ito ang mga ospital, pasilidad ng pangmatagalang 
pangangalaga, kulungan, produksyon ng pagkain, warehouse, planta sa pagproseso 
ng karne, at grocery store. 
Habang nagbabago ang mga utos na manatili sa bahay, napakahalagang gawin 
ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓pisikal na pagdistansiya hanggang sa pinakamalayong posible,
✓paggamit ng mga pantakip sa mukha ng mga manggagawa (kung saan hindi
kinakailangan ang respiratoryo na proteksyon) at mga customer/kliyente/bisita,
✓madalas na paghuhugas ng kamay at regular na paglilinis at pagdidis-impekta,
✓pagsasanay ng mga manggagawa sa mga nabanggit at iba pang bahagi ng plano sa
pag-iwas sa COVID-19.
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan sa 
mga awtoridad sa kalusugan ng publiko upang mahinto ang pagkalat ng virus. 
----------------Page (1) Break----------------
LAYUNIN 
Ang dokumentong ito ay nagbibigay ng patnubay para sa mga panlabas na museo, open 
air na gallery, botanikal na hardin, at iba pang panlabas na espasyo ng eksibisyon upang 
suportahan ang isang ligtas at malinis na kapaligiran para sa mga manggagawa. 
TANDAAN: Hindi nakalaan ang patnubay na ito para sa mga zoo, mga 
panlibangang park, o panloob na gallery at mga espasyo ng museo. Ang bawat 
isa sa mga ganoong uri ng negosyo ay dapat manatiling sarado hanggang sa 
payagan ang mga itong ipagpatuloy ang binago o buong operasyon sa 
pamamagitan ng isang partikular na kautusan at patnubay sa pagbubukas. Ang 
mga panlabas na museo at gallery na may mga panloob na eksibit, gift shop, 
cafe, restawran, espasyo para sa kombensyon, atbp. ay dapat panatilihing 
sarado ang mga lugar na iyon hanggang sa payagan ang bawat isa sa mga 
ganoong uri ng negosyo na ipagpatuloy ang binago o buong operasyon. Dapat 
sumangguni ang mga tagapag-empleyo sa naaangkop na mga alituntunin para 
sa retail, mga restawran, atbp., kapag magagamit na ang mga ito. 
Maaaring sundin ng mga panloob na museo at gallery, zoo, at aquarium sa 
mga county kung saan inaprubahan ng opisyal ng kalusugan ang 
karagdagang muling pagbubukas ang naaangkop na patnubay sa website 
ng COVID-19 County Roadmap.  
Ang gabay ay hindi inilaan upang bawiin o tanggalin ang anumang mga karapatan 
ng manggagawa, alinman sa batas, regulasyon o sama-samang kasunduan, at hindi 
kumpleto, dahil hindi kasama rito ang mga atas sa kalusugan ng county, ni hindi rin ito 
kapalit para sa anumang umiiral na mga kinakailangan sa regulasyon na may 
kaugnayan sa kaligtasan at kalusugan tulad ng mga yaong sa Cal/OSHA.1 Manatiling 
impormado sa mga pagbabago sa gabay sa pampublikong kalusugan at mga pang-
estado/lokal na atas, habang nagpapatuloy ang sitwasyon ng COVID-19. Ang 
Cal/OSHA ay may higit pang komprehensibong gabay sa kanilang webpage na Mga 
Pangkalahatang Patnubay ng Cal/OSHA sa Pagprotekta sa mga Manggagawa laban 
sa COVID-19. May karagdagang kinakailangan ang CDC sa kanilang gabay para sa 
mga negosyo at employer. 
Kinakailangang Paggamit ng mga Takip sa Mukha 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad.  
Dapat magsuot ng mga takip sa mukha ang mga nasa California kapag 
nagtatrabaho sila, sa lugar ng trabaho man o sa labas ng site, kapag: 
•Personal na nakikipag-ugnayan sa sinumang miyembro ng publiko;
•Nagtatrabaho sa anumang espasyong binisita ng mga miyembro ng publiko,
----------------Page (2) Break----------------
mayroon mang sinumang mula sa publiko na naroroon sa oras na iyon o wala; 
•Nagtatrabaho sa anumang espasyo kung saan naghahanda o nagbabalot ng
pagkain para ibenta o ipamahagi sa iba;
•Nagtatrabaho o naglalakad sa mga common area, tulad ng mga pasilyo,
hagdanan, elevator, at paradahan;
•Nasa anumang silid o kulob na lugar kung saan mayroong iba pang tao
(maliban sa mga miyembro ng sariling sambahayan o tirahan) kapag hindi
maaaring pisikal na makalayo;
•Nagmamaneho o nagpapatakbo ng anumang pampublikong transportasyon o
paratransit na sasakyan, taxi, o sasakyan para sa pribadong serbisyo ng kotse o
ride-sharing kapag may mga pasahero. Kapag walang pasahero, mariing
inirerekomenda ang mga takip sa mukha.
Makikita sa gabay ang kumpletong mga detalye, kasama ang lahat ng kinakailangan 
at pagbubukod sa mga patakarang ito. Mariing hinihikayat ang mga takip sa mukha 
sa iba pang pagkakataon, at maaaring magpatupad ang mga employer ng mga 
karagdagang kinakailangan sa takip sa mukha sa pagtupad ng kanilang obligasyong 
magbigay ng ligtas at malusog na lugar ng trabaho. Nararapat na mabigyan ng mga 
employer ang mga manggagawa ng mga takip sa mukha o ibalik sa mga 
manggagawa ang gastos para sa makatuwirang bayad sa pagkuha ng mga ito.
Ang mga employer ay dapat bumuo ng patakaran sa akomodasyon para sa 
sinumang manggagawa na nakakatugon sa isa sa mga pagbubukod sa pagsusuot ng 
takip sa mukha. Kung ang isang manggagawa na dapat ay kinakailangang magsuot 
ng takip sa mukha dahil sa madalas na pakikipag-ugnayan sa iba ay hindi maaaring 
magsuot ng takip sa mukha dahil sa kondisyong medikal, dapat siyang bigyan ng hindi 
mahirap gamiting kahalili, tulad ng face shield na may drape na nakalaylay sa ilalim, 
kung posible, at kung maaari itong gawin sa kabila ng kondisyong medikal. 
Dapat alam ng mga negosyong bukas sa publiko ang mga pagbubukod sa pagsusuot 
ng mga takip sa mukha na nasa Gabay sa Takip sa Mukha ng CDPH at hindi sila 
maaaring magbukod ng sinumang miyembro ng publiko para sa hindi pagsusuot ng 
takip sa mukha kung sumusunod siya sa gabay. Kakailanganin bumuo ang mga 
negosyo ng mga patakaran para sa pangangasiwa ng mga pagbubukod na ito sa 
pagitan ng mga customer, kliyente, bisita, at manggagawa. 
----------------Page (3) Break----------------
                                                                    
 
Planong Partikular na Lugar ng Trabaho 
• Magtatag ng isang nakasulat, partikular sa lugar na plano sa pag-iwas 
sa COVID-19 sa bawat lokasyon, magsagawa ng isang 
komprehensibong pagtatasa ng peligro sa lahat ng mga lugar ng 
trabaho at mga gawain sa trabaho, at magtalaga ng isang tao sa 
bawat lokasyon upang magpatupad ng plano. 
• Isama ang Gabay sa Takip sa Mukha ng CDPH sa Planong Partikular sa 
Lugar ng Trabaho at maglagay ng patakaran para sa pangangasiwa 
ng mga pagbubukod. 
• Tukuyin ang impormasyon ng pakikipag-ugnayan para sa lokal na 
kagawaran ng kalusugan kung saan naroroon ang operasyon para sa 
paghahatid ng impormasyon tungkol sa mga pagkalat ng COVID-19 
sa mga manggagawa. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa 
mga manggagawa at kanilang mga kinatawan. 
• Regular na suriin ang lokasyon para sa pagsunod sa plano at 
idokumento at iwasto ang mga kakulangan na natukoy. 
• Siyasatin ang anumang kaso ng COVID-19 at alamin kung may 
anumang salik na may kaugnayan sa trabaho na maaaring 
nakatulong sa pagkakaroon ng sakit. I-update ang plano kung 
kinakailangan upang makaiwas sa higit pang kaso. 
• Ipatupad ang mga kinakailangang proseso at protocol kapag 
may paglaganap sa isang lugar ng trabaho, alinsunod sa Mga 
patnubay ng CDPH. 
• Tukuyin ang mga malapitan na pakikipag-ugnayan (nasa loob ng 
anim na talampakan sa loob ng 15 minuto o mas matagal pa) ng 
isang nahawaang manggagawa at gumawa ng mga hakbang 
upang ibukod ang (mga) manggagawang nagpositibo sa 
COVID-19 at mga malapitan na nakaugnayan. 
• Sumunod sa mga patnubay sa ibaba. Kapag hindi ito nagawa, 
maaaring may mga magkasakit sa lugar ng trabaho na maaaring 
maging sanhi ng pansamantalang pagsasara o pagiging limitado ng 
pagpapatakbo. 
 
 
----------------Page (4) Break----------------
                                                                    
Mga Paksa para sa Manggagawa at Pagsasanay 
ng Boluntaryo 
• Impormasyon tungkol sa COVID-19, kung paano pigilan ang pagkalat 
nito, at kung aling mga dati nang kondisyon sa kalusugan ang 
posibleng dahilan upang mas madaling mahawa ng virus ang mga 
indibidwal. 
• Pag-screen sa sarili sa bahay, kasama ang pagsuri sa temperatura at/o 
mga sintomas gamit ang Mga patnubay ng CDC. 
• Ang kahalagahan ng hindi pagpasok sa trabaho: 
o Kung ang isang manggagawa ay may mga sintomas ng COVID-
19 na inilarawan ng CDC, tulad ng lagnat o pangangatog, pag-
ubo, pangangapos ng hininga o kahirapan sa paghinga, 
kapaguran, mga pananakit ng kalamnan o katawan, pananakit 
ng ulo, bagong pagkawala ng panlasa o pang-amoy, 
pamamaga ng lalamunan, pagbabara ng ilong o tumutulong 
sipon, pagduruwal, pagsusuka, o pagtatae, O 
o Kung na-diagnose na may COVID-19 ang isang manggagawa at 
hindi pa siya pinapalabas sa isolation, O 
o Kung, sa loob ng nakalipas na 14 na araw, nakisalamuha ang 
isang manggagawa sa isang taong na-diagnose na may COVID-
19 at itinuturing siyang potensyal na makakahawa (ibig sabihin, 
nasa isolation pa rin). 
• Bumalik sa trabaho pagkatapos makatanggap ang manggagawa 
ng diagnosis na may COVID-19 kung 10 araw na ang lumipas mula 
noong unang lumabas ang mga sintomas, maayos na ang kanilang 
mga sintomas, at hindi nilagnat ang manggagawa sa loob ng 
nakalipas na 72 oras (nang hindi gumagamit ng mga gamot para sa 
lagnat).  Makakabalik lang sa trabaho ang isang manggagawang 
na-diagnose na may COVID-19 na walang sintomas kung 10 araw na 
ang lumipas mula noong petsa ng unang nagpositibong pagsusuri sa 
COVID-19. 
• Humingi ng medikal na atensyon kung lumubha ang kanyang mga 
sintomas, kasama na ang tuluy-tuloy na pananakit o presyon sa 
dibdib, pagkalito, o pagiging asul ng labi o mukha. May mga update 
at karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 segundo 
(o paggamit ng hand sanitizer na may hindi bababa sa 60% ethanol 
(mas mainam) o 70% isopropanol (kung hindi magagamit ng mga 
----------------Page (5) Break----------------
                                                                    
batang walang patnubay ang produkto) kapag hindi makakapaghugas 
ng kamay ang mga manggagawa, alinsunod sa Mga patnubay ng 
CDC). 
• Ang kahalagahan ng pisikal na pagdistansiya, sa oras ng trabaho at 
sa labas ng oras ng trabaho (tingnan ang seksyon ng Pisikal na 
Pagdistansiya sa ibaba). 
• Wastong paggamit ng mga takip sa mukha, kabilang ang: 
o Hindi pinoprotektahan ng mga takip sa mukha ang may suot 
at hindi personal protective equipment (PPE) ang mga ito. 
o Makakatulong ang mga takip sa mukha na protektahan ang mga 
taong malapit sa may suot, ngunit hindi pinapalitan nito ang 
pangangailangan para sa pisikal na pagdistansiya at madalas na 
paghuhugas ng kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng 
mga takip sa mukha. 
o Iwasang humawak sa mga mata, ilong, at bibig. 
o Hindi dapat ipahiram sa iba ang mga takip sa mukha at dapat labhan o 
itapon ang mga ito pagkatapos ng bawat shift. 
• Impormasyong nasa Patnubay ng CDPH para sa Paggamit ng Mga 
Takip sa Mukha, na ipinag-uutos ang mga sitwasyon kung saan dapat 
magsuot ng mga takip sa mukha at ang mga pagbubukod, pati na rin 
ang anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip sa 
mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Tiyaking maayos na sinanay sa mga patakaran sa pag-iwas sa COVID-
19 at may kinakailangang supply at PPE ang sinumang hiwalay na 
kontratista at pansamantala o nakakontratang manggagawa sa 
pasilidad. Maagang pag-usapan ang mga responsibilidad na ito 
kasama ng mga organisasyong nagbibigay ng mga pansamantala 
at/o nakakontratang manggagawa. 
• Impormasyon tungkol sa mga benepisyo sa bayad na pagliban sa 
trabaho na maaaring kwalipikadong matanggap ng manggagawa 
para gawing mas magaan sa bulsa ang pananatili sa bahay. Tingnan 
ang karagdagang impormasyon tungkol sa mga programa ng 
----------------Page (6) Break----------------
                                                                    
pamahalaan na sumusuporta sa pagliban kapag may sakit at 
kabayaran ng manggagawa para sa COVID-19, kasama na ang mga 
karapatan ng mga manggagawa na lumiban kapag may sakit sa ilalim 
ng Batas sa Tugon sa Coronavirus ng  Pamilya Muna at mga karapatan 
ng mga manggagawa sa mga benepisyo ng kabayaran ng mga 
manggagawa at pagpapalagay ng kaugnayan sa trabaho ng COVID-
19 alinsunod sa  Ehekutibong Kautusan ng Gobernador N-62-20 habang 
may bisa ang Order na iyon. 
 
Mga Indibidwal na Hakbang sa Pagkontrol at 
Pag-screen 
• Magbigay ng screening sa temperatura at/o mga sintomas para sa 
lahat ng mga manggagawa (kabilang ang mga guro, intern, 
boluntaryo, atbp.) sa simula ng kanilang shift. Tiyaking iniiwasan ng 
screener ng temperatura/sintomas ang malapit na pakikisalamuha sa 
mga manggagawa hangga't maaari.  
• Kung mag-aatas ng sariling pagsusuri sa bahay, na angkop na 
alternatibo sa pagsasagawa nito sa establisimiyento, tiyaking 
naisagawa ang pagsusuri bago umalis ng bahay ang 
manggagawa para sa kanyang shift at nakakasunod siya sa mga 
patnubay ng CDC, gaya ng inilalarawan sa seksyon ng Mga 
Paksa para sa Pagsasanay ng Manggagawa sa itaas. 
• Hikayatin ang mga manggagawa, boluntaryo, at mga bisita na 
may sakit o nagpapakita ng mga sintomas ng COVID-19 na 
manatili sa bahay. 
• Dapat magbigay ang mga employer at tiyaking gumagamit ang 
mga manggagawa at boluntaryo ng lahat ng kinakailangang 
proteksiyon na kagamitan, kabilang ang proteksyon sa mata at 
guwantes kung kinakailangan. 
• Dapat pag-isipan ng mga employer kung saan maaaring kapaki-
pakinabang ang paggamit ng disposable glove upang suportahan ang 
madalas na paghuhugas ng kamay o paggamit ng hand sanitizer; 
kabilang sa mga halimbawa ang mga manggagawang nagi-screen ng 
iba para sa mga sintomas o nangangasiwa ng mga bagay na madalas 
hawakan. 
• Dapat magsagawa ang mga operator ng panlabas na museo at 
gallery ng mga makatwirang hakbang, kasama na ang pagpapaskil 
ng karatula sa lahat ng pasukan at mga estratehikong at madaling 
makitang lokasyon at sa mga pagkumpirma ng reserbasyon, upang 
paalalahanan ang publiko na dapat silang gumamit ng mga pantakip 
----------------Page (7) Break----------------
                                                                    
sa mukha at isagawa ang pisikal na pagdistansya sa panahon ng 
kanilang pagbisita at dapat nilang madalas na hugasan ang kanilang 
mga kamay gamit ang sabon sa loob ng hindi bababa sa 20 segundo, 
gumamit ng hand sanitizer, at huwag hawakan ang kanilang mukha.  
• Paalalahanan nang maaga ang mga bisita na magdala ng pantakip 
sa mukha at magbigay ng mga ganito sa sinumang darating nang 
walang nito, kung posible.  
 
 
Mga Protokol sa Paglilinis at Pagdis-impekta 
• Madalas na disimpektahin ang mga ibabaw na karaniwang hinahawakan 
tulad ng mga grab bar, railing, placard, switch ng ilaw, hawakan ng pinto, 
atbp. 
• Linisin ang mga panlabas na ibabaw na gawa sa plastik o metal. Huwag 
mag-spray ng disimpektante sa mga palaruan, kahoy na ibabaw, o 
bangketa, ayon sa inirerekomenda ng CDC. 
• Magsagawa ng ganap na paglilinis ng anumang mga panloob na lugar 
ng trabaho na dapat gamitin o okupahan ng mga manggagawa upang 
mapanatili ang mga operasyon ng mga panlabas na eksibit. Dapat itong 
kabilangan ng mga matataong lugar at pinagbabahaginang mga lugar 
ng trabaho (mga tanggapan, mga silid ng pagpupulong, mga silid-
pahingahan, atbp.), at mga lugar ng pasukan at labasan (mga balustre, 
hagdanan, mga kontrol sa elevator, atbp.) 
• Iwasan ang pagbabahaginan ng mga telepono, tablet, two-way na 
radyo, iba pang mga gamit sa trabaho, o kagamitan sa opisina 
hangga’t maaari. Huwag kailanman magbahaginan ng PPE. 
• Kapag dapat ibahagi ang mga nasabing bagay, disimpektahin gamit 
ang panlinis na naaangkop para sa ibabaw sa pagitan ng mga shift o 
paggamit, alinman ang mas madalas, kasama na ang mga sumusunod: 
ibinahaging kagamitan sa opisina, tulad ng mga copier, fax machine, 
printer, telepono, keyboard, terminal, ATM PIN pad, stapler, staple 
remover, pambukas ng liham, ibabaw sa lugar ng pagtanggap, 
ibinahaging istasyon ng trabaho, kagamitan para sa audio at video (mga 
mikropono, stand ng mikropono, mixer board, monitor ng TV), walkie 
talkie, atbp. 
• Turuan ang mga manggagawa na punasan at disimpektahin ang mga 
kagamitang ipinapasa sa pagitan ng mga manggagawa at 
customer/bisita tulad ng mga panulat, mapang magagamit ulit, atbp. 
• Magbigay ng mga maitatapon o minsanang gamit na mapa, 
pamphlet, gabay, atbp. sa mga customer/bisita at gawing magagamit 
----------------Page (8) Break----------------
                                                                    
ang mga ito sa digital na paraan upang mabasa ito ng mga 
customer/bisita sa isang personal na elektronikong aparato, kung 
posible. Kung hindi maibigay ang isahang gamit na mga bagay, dis-
impektahin nang mabuti ang mga magagamit muli na bagay bago at 
pagkatapos gamitin ng customer. 
• Hanggang naaayon sa mga obligasyon ng negosyo sa mga indibidwal 
na may mga kapansanan, itigil ang paggamit ng mga audio headset, 
stroller, atbp., at iba pang kagamitang ipinapahiram sa mga 
customer/bisita maliban kung madidisimpekta ito nang maayos 
pagkatapos ng bawat paggamit. Kumonsulta sa mga tagagawa ng 
kagamitan upang matukoy ang naaangkop na mga hakbang sa 
pagdi-disinfect, lalo na sa malalambot at maliliit na ibabaw tulad ng 
foam earmuffs. 
• Lagyan ang mga terminal ng lugar ng trabaho ng wastong mga produkto 
sa kalinisan, kabilang ang mga hand sanitizer at mga panlinis na pamunas. 
• Tiyakin na ang mga pasilidad sa kalinisan para sa mga manggagawa 
at panauhin ay mananatiling tumatakbo at may laman sa lahat ng oras 
at magbigay ng karagdagang sabon, tuwalyang papel, at hand 
sanitizer kung kinakailangan. Magbigay ng hand sanitizer sa mga bisita 
kung posible sa mga lugar na mataas ang trapiko tulad ng mga 
pasukan. 
• Magkabit ng at hikayatin ang paggamit ng mga aparato na hindi 
hinahawakan, kung maaari, kabilang ang mga ilaw na may motion 
sensor at awtomatikong dispenser ng sabon at tissue. 
• Kapag pumipili ng kemikal na pagdisinpekta, ang mga 
establisimyento ay dapat gumamit ng aprubadong  mga produkto 
laban sa COVID-19 sa Ahensiya ng Proteksyon sa Kapaligiran o 
Evironmental Protection Agency (EPA)-naaprubahan na listahan at 
sundin ang alituntunin sa produkto. Gumamit ng tatak ng 
pagdisnpekta upang maging epektibo laban sa umuusbong na  viral 
pathogens, nahalong solusyon ng bleach sa sambahayan (5 kutsara 
kada galon ng tubig), o solusyon ng alkohol na may 70% na alkohol 
na nararapat sa ibabaw. Magbigay ng pagsasanay sa mga 
manggagawa na pinsala ng kemikal, direksyon ng tagagwa, 
kinakailangan sa bentilasyon, at kinakailangan ng Cal/OSHA  para sa 
ligtas na paggamit. Ang mga manggagawa at boluntaryo na 
gumagamit ng paglinis at pagdisinpekta ay dapat magsuot ng gloves 
o ibang kagamitan sa pagprotekta na kinakailangan base sa 
alituntuninn ng produkto. Sundin ang pamamaraan ng libre-sa-
asthma na paglilinis na rekomendado ng Deparatamento ng 
Pampublikong Kalusugan ng  California at siguraduhin ang tamang 
bentilasyon. 
----------------Page (9) Break----------------
                                                                    
• Maglaan ng oras upang maisagawa ng mga manggagawa ang 
mga kasanayan sa paglilinis sa panahon ng kanilang shift. Dapat 
magtalaga ng mga tungkulin sa paglilinis sa oras ng trabaho bilang 
bahagi ng mga tungkulin sa trabaho ng manggagawa. 
• Baguhin ang oras, kung kinakailangan, upang matiyak ang regular, 
masusing paglilinis ng mga lugar ng trabaho, kung naaangkop. 
Humingi ng mga pagpipilian para makatulong ang mga third party 
na kumpanya ng paglilinis sa mas lumalaking pangangailangan sa 
paglilinis, kung kinakailangan. 
 
Mga Patnubay sa Pisikal na Pagdistansiya 
• Magpatupad ng mga hakbang upang matiyak ang pisikal na 
pagdistansya ng hindi bababa sa anim na talampakan sa pagitan ng 
mga manggagawa at customer/bisita at sa pagitan ng mga customer 
na naghihintay sa mga pila. Posibleng kasama rito ang paggamit ng 
mga pisikal na partisyon, Plexiglas na harang, o visual na palatandaan 
(hal., mga pagmamarka sa sahig o mga karatulang nagsasaad kung 
saan dapat tumayo ang mga manggagawa at customer/bisita). 
• Magtalaga ng magkahiwalay na ruta para sa pagpasok at paglabas sa 
mga panlabas na eksibit, gallery, at mga panloob na espasyo ng 
trabaho ng manggagawa upang makatulong na mapanatili ang pisikal 
na pagdistansya at mabawasan ang mga sitwasyon kung saan 
magkakasalubong nang malapitan ang mga tao, kung posible. 
Magtakda ng mga may direksyon na pasilyo at daanan para sa 
paglalakad, kung posible, upang mabawasan ang pagkakataong 
magkasalubong ang mga manggagawa at bisita. 
• Magtalaga ng tauhan upang gabayan ang mga bisita sa mga 
mataas na trapiko at masikip na lugar upang maiwasan ang 
pagtitipon-tipon. Isaayos ang mga panuntunan sa pinakamataas 
na pag-okupa upang limitahan ang bilang ng mga tao sa mga 
panlabas na museo at gallery kung naaangkop upang 
suportahan ang pisikal na pagdistansya. 
• Isaalang-alang ang pagpapatupad ng mga de-oras at/o mga 
abanseng sistema ng pagreserba ng tiket upang unti-unti ang mga 
pagbisita ng parokyano at makatulong na mapanatili ang mga 
pisikal na distansya. 
• Limitahan ang laki ng grupo ng bisita sa anim o mas kaunti. Ang mga 
tao mula sa parehong sambahayan ay hindi kailangang anim na 
talampakan ang pagitan. 
• Itigil ang mga paglilibot na pinagsasama ang mga indibidwal mula sa 
----------------Page (10) Break----------------
                                                                    
iba't ibang mga sambahayan sa parehong pangkat ng paglilibot. Ang 
mga gabay sa paglilibot ay dapat na panatilihin ang hindi bababa sa 
anim na talampakan na pisikal na distansya mula sa mga 
customer/bisita. 
• Ayusin ulit ang mga lugar na upuan at/o tanggalin ang mga upuan 
upang bigyang-daan ang pinakamaliit na anim na talampakan ng 
pisikal na distansya sa pagitan ng mga customer/bisita. Magpaskil ng 
karatula sa mga ibinabahagi at hindi naililipat na upuan (mga bangko, 
atbp.) upang paalalahanan ang mga customer/bisita na pisikal na 
dumistansya sa ibang taong hindi kasali sa kanilang grupo. 
• Isara ang mga interactive na eksibit, palaruan, atbp. kung saan 
kinakailangan ang pisikal na pag-kontak at maaaring magtipon-
tipon ang mga customer o bisita. 
• Isaalang-alang ang pag-aalok sa mga manggagawa, docent, intern, 
at boluntaryong tauhan na humiling ng mga opsyon sa mga 
binagong tungkulin na makababawas sa kanilang pag-kontak sa 
mga customer at iba pang manggagawa (hal., pamamahala sa 
imbentaryo sa halip na magtrabaho bilang isang kahera o 
pamamahala sa mga pang-administratibong pangangailangan sa 
pamamagitan ng telework). 
• Gumamit ng mga kasanayan sa trabaho, kung maaari at kinakailangan, 
na maglilimita sa bilang ng mga manggagawa sa opisina sa bawat 
pagkakataon. Maaaring kabilang dito ang pag-iskedyul (hal., ang hindi 
pagsasabay ng mga oras ng pagsisimula/pagtatapos), pagtataguyod 
ng mga alternatibong araw para sa pag-uulat sa mismong lugar, 
pagbabalik sa mga lugar ng trabaho sa mga yugto, o patuloy na 
paggamit ng telework kung magagawa. 
• Muling ayusin ang mga espasyo ng opisina, istasyon ng trabaho, mga 
check-out counter, atbp. upang mabigyang-daan ang hindi bababa 
sa anim na talampakan na pagitan ng mga manggagawa habang 
nasa kanilang mga istasyon ng trabaho. 
• Baguhin ang pagsasaayos, paghigpitan, o isara ang mga silid para 
magpahinga at gumawa ng mga alternatibong espasyo para sa 
pagpapahinga kung saan posible ang pisikal na pagdistansya. Pigilan 
ang pagtitipon ng mga manggagawa sa mga matataong lugar tulad 
ng mga banyo at pasilyo. Limitahan ang bilang ng mga 
manggagawang nakasakay sa isang elevator sa isang pagkakataon. 
• Bawalan ang mga manggagawa at mga bisita mula sa pagtitipon 
sa matataong lugar tulad ng mga banyo at pasilyo. 
• Isalit-salit ang mga break ng manggagawa, alinsunod sa mga 
----------------Page (11) Break----------------
                                                                    
regulasyon sa sahod at oras, upang mapanatili ang mga 
protokol sa pisikal na pagdistansiya. 
• Iwasan ang pagbabahagi ng mga sasakyan kapag naglalakbay sa ari-
arian.  
• Tanggalin ang personal na pagkontak para sa paghahatid ng mga kalakal sa 
mga lugar ng trabaho. 
• Iwasang hawakan ang mga panulat at clipboard ng iba. Kung maaari, 
mag-install ng mga materyales na pangtulong sa paglilipat, tulad ng 
mga istante at bulletin board, upang mabawasan ang mga tao-sa-tao 
na pag-aabot. 
• Baguhin ang disenyo ng mga paradahan upang limitahan ang 
mga punto ng pagtitipon at tiyakin ang wastong paghihiwalay (hal. 
salitang espasyo, walang pag-kontak na pagbabayad, atbp.) 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1Karagdagang mga pangangailangn ay dapat isaalang-alang para sa mahinang 
populasyon. Ang mga lugar ng pagsamba ay kailangan sumunod sa lahat ng  Cal/OSHA 
na pamatayan at kailangan nakahanda na sumunod sa gabay na ito ay pati na rin ang 
gabay mula sa Sentro ng Pagkontrol o Pag-iwas sa Sakit o Centers for Disease Control and 
Prevention (CDC) at ang Departamento ng Pampublikong Pangkalusugan ng California o 
California  Department of Public Health (CDPH). Bukod dito, ang lugar na pagsamba ay 
kailangan nakahanda na baguhin ang kanilang pamamahala sa binago na gabay 
 
----------------Page (12) Break----------------
