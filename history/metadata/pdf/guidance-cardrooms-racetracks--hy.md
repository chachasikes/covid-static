---
PDFFormatVersion: 1.6
IsAcroFormPresent: false
IsXFAPresent: false
Title: Cardrooms, Satellite Wagering Facilities, and Racetracks
Author: Kaina Pereira
Producer: AbleDocs Inc.
CreationDate: D:20200727115620-04'00'
ModDate: D:20200807123448-07'00'
date_created: Mon Jul 27 2020 11:56:00 GMT-0700
date_modified: Mon Jul 27 2020 11:56:00 GMT-0700
---
COVID-19 
ԳՈՐԾԱՐԱՐ 
ՈՒՂԵՑՈՒՅՑ՝ 
Խաղասրահներ, 
արբանյակային 
խաղադրույքներ 
ընդունող 
ծառայություններ եւ 
ձիարշավարաններ 
Հուլիսի 29, 2020թ 
Ուղեցույցն ամբողջությամբ պետք է կիրառվի միայն 
վարչաշրջանի առողջապահության հարցերով 
պատասխանատուի հաստատման դեպքում, 
տեղական համաճարակաբանական տվյալները 
ուսումնասիրելուց հետո, ներառյալ դեպքերը 
յուրաքանչյուր 100,000 բնակչության հաշվարկով, 
դրական թեստերի տոկոսը եւ տեղական 
մակարդակով առողջապահական համակարգի վրա 
լարվածության աճը մեղմելու, բնակչության խոցելի 
խմբերին, կոնտակտավորների թեստավորմանը եւ 
ընդհանրապես թեստավորմանն աջակցելու 
հնավորությունը։ 
----------------Page (0) Break----------------
ԱԿՆԱՐԿ 
2020 թվականի մարտի 19-ին, Հանրային առողջության պահպանման նահանգային 
ներկայացուցիչը եւ Կալիֆորնիայի Հանրային առողջության դեպարտամենտի տնօրենը 
հրաման են արձակել, որով պահանջում է, որ կալիֆորնիացիների մեծ մասը մնա տանը՝ 
բնակչության շրջանում COVID-19-ի տարածումը խաթարելու նպատակով: 
COVID-19-ի ազդեցությունը կալիֆորնիացիների առողջության վրա դեռեւս լիովին հայտնի 
չէ։ Նշված հիվանդությունը կարող է շատ թեթեւից (որոշ մարդիկ ախտանիշ չունեն) 
վերածվել մահվան հանգեցնող ծանր հիվանդության: Որոշ խմբեր, ներառյալ 65 եւ ավելի 
բարձր տարիքի մարդիկ, եւ նրանք, ում մոտ առկա են բժշկական այնպիսի լուրջ խնդիրներ, 
ինչպիսիք են սրտի կամ թոքերի հիվանդությունը կամ շաքարախտը, հոսպիտալացման եւ 
լուրջ բարդացումների ավելի մեծ վտանգի տակ են: Հիվանդության փոխանցումն առավել 
հավանական է այն ժամանակ է, երբ մարդիկ գտնվում են վարակված անձի հետ սերտ 
շփման մեջ կամ վատ օդափոխվող տարածքում, նույնիսկ, եթե այդ մարդը չունի կամ դեռեւս 
չի արտահայտել որեւէ ախտանիշ։ 
Արդյունաբերության կամ մասնագիտական խմբերի կողմից` ներառյալ կրիտիկական 
ենթակառուցվածքների աշխատողների շրջանակը, COVID-19-ի քանակի եւ տեմպերի 
վերաբերյալ ճշգրիտ տեղեկություններ առայժմ հասանելի չեն: Մի շարք աշխատատեղերում 
բազմաթիվ բռնկումներ են եղել, ինչը ցույց է տալիս, որ աշխատողները COVID-19 վարակ 
ձեռք բերելու կամ փոխանցելու վտանգի տակ են: Այսպիսի աշխատատեղերի օրինակներից 
են հիվանդանոցները, երկարաժամկետ խնամքի հաստատությունները, բանտերը, սննդի 
արտադրությունը, պահեստները, մսի վերամշակման գործարանները եւ մթերային 
խանութները: 
Քանի որ տանը մնալու որոշումները փոփոխված են, անհրաժեշտ է ձեռնարկել բոլոր 
հնարավոր քայլերը աշխատողների եւ հասարակության անվտանգության ապահովման 
ուղղությամբ: 
Կանխարգելման հիմնական պրակտիկան ներառում է՝ 
✓ֆիզիկական հեռավորություն առավելագույն հնարավոր չափով,
✓աշխատողների (որտեղ շնչառական օրգանների պաշտպանություն չի
պահանջվում)  հաճախորդների/գնորդների կողմից դեմքի ծածկոցների
կիրառում, եւ
✓ձեռքերի հաճախակի լվացում եւ կանոնավոր մաքրում եւ ախտահանում,
✓աշխատողների վերապատրաստում COVID-19 կանխարգելման պլանի այս եւ այլ
տարրերի վերաբերյալ։
Բացի այդ, շատ կարեւոր է աշխատավայրերում հիվանդության նոր դեպքերի 
հայտնաբերման ուղղությամբ համապատասխան գործընթացների իրականացումը եւ 
դրանց հաստատման դեպքում, առողջապահական մարմինների հետ համատեղ, արագ 
միջամտությունը` վարակի տարածումը դադարեցնելու համար: 
ՆՊԱՏԱԿ 
Այս փաստաթուղթը տրամադրում է ուղեցույց խաղասրահներին, արբանյակային 
----------------Page (1) Break----------------
խաղադրույքներ ընդունող օբյեկտներին եւ տեղում ընդունվող խաղադրույքներով 
ձիարշավարաններին՝ աշխատողների համար անվտանգ, մաքուր միջավայր 
ապահովելու նպատակով: Բացի այդ, այն տրամադրում է ուղեցույցներ 
Առաջարկություններ խաղացողի ծառայությունների երրորդ կողմի մատակարարներին 
(Third-Party Providers of Proposition Player Services, TPPPS), որոնք գործում են 
Քարտերի սենյակներում, որտեղ դա անհրաժեշտ է: 
ՆՇՈՒՄ. Խաղասրահները, արբանյակային խաղադրույքների հնարավորությունները 
եւ ձիարշավարանները, որոնք գործում են կամ վարձակալում են հյուրանոցներ, 
ռեստորաններ, բարեր, սպա կենտրոններ, գեղեցկության սրահներ, ֆիթնես 
կենտրոններ, լողավազաններ, գիշերային ակումբներ, հանգստի սրահներ, 
տոնավաճառներ, փակ եւ բաց մարզական եւ զվարճանքի վայրեր եւ այլն, պետք է այդ 
տարածքները փակ պահեն, մինչեւ այդ կարգի յուրաքանչյուր օբյեկտի թույլատրվի 
վերսկսել փոփոխված կամ լիարժեք աշխատանքը: Ձիարշավներին ներկայումս 
թույլատրվում են առանց հանդիսականների:  Երբ թույլատրվում է վերաբացվել 
փոփոխված կամ լիարժեք շահագործման՝ խաղասրահները, արբանյակային 
խաղադրույքներ ընդունող հաստատությունները եւ տեղուն ձիարշավարաններ 
անցկացնող հաստատությունները պետք է հղում կատարեն համապատասխան 
ոլորտի ուղեցույցերին, երբ դրանք հասանելի են COVID-19 կանխարգելման եւ 
հաղթահարման գործողությունների վեբկայքում:  Բոլոր հանրային միջոցառումները 
կամ հավաքույթները, ներառյալ երաժշտական կամ այլ ներկայացումները այս 
հաստատություններում, պետք է չեղյալ հայտարարվեն կամ հետաձգվեն: 
Այս ուղեցույցը նախատեսված չէ չեղարկելու կամ ուժը կորցրած ճանաչելու աշխատողի 
օրենքով, կանոնակարգերով կամ համատեղ սահմանված որեւէ իրավունք, եւ չի 
հանդիսանում սպառիչ, քանի որ այն չի ներառում առողջության վերաբերյալ վարչաշրջանի 
հրամաններ, չի հանդիսանում գոյություն ունեցող անվտանգության եւ առողջությանն 
առնչվող կարգավորող պահանջների փոխարինող, ինչպես օրինակ՝ Cal/OSHA-ն։1  
Շարունակել մնալ իրազեկ Հանրային առողջության պահպանման ուղեցույցում եւ 
նահանգային/տեղական հրամաններում փոփոխությունների վերաբերյալ, քանի որ COVID-
19-ի հետ կապված իրավիճակը շարունակվում է։ Cal/OSHA-ն պարունակում է ավելի
համալիր ուղենիշներ իրենց Cal/OSHA Ընդհանուր ուղենիշներում՝ աշխատողներին
COVID-19-ից պահպանելու վերաբերյալ վեբ կայքում։ Բիզնեսների եւ գործատուների համար
նախատեսված իրենց ուղեցույցում, CDC-ը լրացուցիչ պահանջներ է ներկայացնում։
*Խաղասրահները եւ TPPPS-ները (Երրորդ կողմ հանդիսացող առաջարկով խաղացողների
ծառայությունների տրամադրողները) պետք է ներկայացնեն իրենց աշխատավայրին
բնորոշ հատուկ պլանը Կալիֆորնիայի Խաղերի հսկողության հանձնաժողովին
commission@cgcc.ca.gov էլ.հասցեով եւ Խաղային հսկողության գործակալություն՝
gamblingcontrol@doj.ca.gov մինչեւ  գործունեությունների վերսկսումը։
Դեմքի ծածկոցների օգտագործման պահանջը 
Հունիսի 18-ին, CDPH-ը հրապարակեց Դեմքի ծածկոցների օգտագործման վերաբերյալ 
ուղեցույց, որը լայնորեն պահանջում է դեմքի ծածկոցների օգտագործում ինչպես 
----------------Page (2) Break----------------
հասարակության անդամների, այնպես էլ աշխատողների համար` բոլոր հասարակական եւ 
աշխատանքային վայրերում, որտեղ առկա է ազդեցության բարձր ռիսկ։  
Կալիֆորնիայում մարդիկ պետք է կրեն դեմքի ծածկոցներ, երբ նրանք զբաղվում են 
աշխատանքով, լինի դա աշխատավայրում կամ աշխատավայրից դուրս` 
•հասարակության ցանկացած անդամի հետ անձամբ շփվելիս,
•հասարակության անդամների այցելած տարածքներում աշխատելիս, անկախ նրանից՝
թե հանրությունից որեւէ մեկը ներկա է այդ պահին, թե ոչ,
•ցանկացած վայրում աշխատելիս, որտեղ պատրաստվում կամ փաթեթավորվում է սնունդ
վաճառքի կամ այլ անձանց բաշխելու համար,
•ընդհանուր տարածքներում աշխատելիս կամ շրջելիս, ինչպիսիք են՝ միջանցքները,
աստիճանները, վերելակները եւ կայանատեղիները,
•ցանկացած սենյակում կամ փակ տարածքում, որտեղ ներկա են այլ մարդիկ
(բացառությամբ անձի սեփական տնային տնտեսության կամ բնակության վայրի
անդամների), եւ չեն կարող ֆիզիկապես հեռավորություն պահել,
•ցանկացած հանրային փոխադրամիջոց կամ պարատրանզիտ (հատուկ միջանկյալ)
տրանսպորտային միջոց, տաքսի կամ անձնական ավտոմեքենա կամ համատեղ
փոխադրման տրանսպորտային միջոց վարելիս կամ գործարկելիս, որտեղ ուղեւորները
ներկա են։ Ուղեւորների բացակայության դեպքում, խստորեն խորհուրդ է տրվում դեմքի
ծածկոցների օգտագործումը։
Ուղեցույցում կարող եք գտնել ամբողջական տեղեկատվությունը, ներառյալ բոլոր 
պահանջներն ու այս կանոններում արված բացառությունները։ Դեմքի ծածկոցները խստորեն 
խրախուսվում են այլ հանգամանքներում, եւ գործատուները կարող են իրականացնել դեմքի 
ծածկոցին առնչվող լրացուցիչ պահանջներ` կատարելով իրենց պարտավորությունն 
աշխատողներին ապահով եւ առողջ աշխատավայր ապահովելու նպատակով։ Գործատուները 
պարտավոր են աշխատողներին տրամադրել դեմքի ծածկոցներ կամ փոխհատուցեն 
աշխատողներին` դրանց ձեռք բերման ողջամիտ ծախսերի համար։
Գործատուները պետք է մշակեն փոխզիջման/կարգավորման քաղաքականություն ցանկացած 
աշխատողի համար, որը բավարարում է դեմքի ծածկոցի կրման բացառություններից մեկը։ 
Եթե աշխատողը, ումից այլապես կպահանջվեր կրել դեմքի ծածկոց, այլ անձանց հետ 
հաճախակի շփման պատճառով, եւ, որ վերջինս, բժշկական վիճակով պայմանավորված, չի 
կարող կրել, ապա նրան պետք է տրամադրվի ոչ-սահմանափակով այլընտրանք, ինչպես 
օրինակ՝ դեմքի վահան, որի ստորին եզրին ամրացված է կտոր, եթե դա հնարավոր է, եւ թույլ է 
տալիս բժշկական վիճակը։ 
Այն բիզնես ընկերություններն, որոնք բաց են հանրության համար, պետք է գիտակցեն CDPH-ի 
դեմքի ծածկոցների վերաբերյալ ուղեցույցում առկա դեմքի ծածկոցների կրման վերաբերյալ 
բացառությունները եւ կարող են չբացառել հասարակության որեւէ անդամի դեմքի ծածկոց 
չկրելու համար, եթե այդ անձը հետեւում է ուղեցույցին։ Բիզնես ընկերությունները պետք է 
մշակեն քաղաքականություններ հաճախորդների, պատվիրատուների, այցելուների եւ 
աշխատողների շրջանում այս բացառությունների գործածման համար։ 
----------------Page (3) Break----------------
                                                                    
 
Աշխատավայրին բնորոշ պլան 
• Յուրաքանչյուր վայրում ստեղծել գրավոր, աշխատավայրին բնորոշ COVID-19-
ի կանխարգելման պլան, իրականացնել բոլոր աշխատանքային ոլորտների եւ 
բոլոր աշխատանքային առաջադրանքների ռիսկերի համապարփակ 
գնահատում, եւ յուրաքանչյուր վայրում նշանակել անձ այս պլանն 
իրականացնելու համար։ 
• Ներառել CDPH-ի դեմքի ծածկոցների վերաբերյալ ուղեցույցն աշխատավայրին 
հատուկ պլանում եւ ընդգրկել բացառություններ գործարկելու 
քաղաքականություն։ 
• Պարզել այն վայրի տեղական առողջապահական բաժանմունքի կոնտակտային 
տվյալները, որտեղ գտնվում է հաստատությունը՝ աշխատողներին COVID-19-ի 
բռնկումների մասին տեղեկություններ հաղորդելու համար: 
• Վերապատրաստել եւ հաղորդակցել աշխատողների եւ աշխատողների 
ներկայացուցիչների հետ պլանի վերաբերյալ, եւ այն հասանելի դարձնել 
աշխատողներին եւ նրանց ներկայացուցիչներին: 
• Պարբերաբար գնահատել հաստատության տարածքի 
համապատասխանությունը պլանին եւ փաստաթղթին, եւ շտկել 
հայտնաբերված թերությունները։ 
• Ուսումնասիրել COVID-19-ով պայմանավորված ցանկացած հիվանդություն, եւ 
որոշել, թե արդյոք աշխատանքին առնչվող գործոնները կարող էին նպաստել 
վարակման ռիսկին: Անհրաժեշտության դեպքում թարմացնել պլանը` հետագա 
դեպքերը կանխելու նպատակով։ 
• CDPH ուղենիշների համաձայն, իրականացնել անհրաժեշտ գործընթացներն ու 
ընթացակարգերը, երբ աշխատավայրում տեղի է ունենում բռնկում։ 
• Պարզել վարակակիր աշխատողի սերտ շփման շրջանակը (վեց ոտնաչափ 
հեռավորությամբ 15 կամ ավելի րոպեների ընթացքում) եւ ձեռնարկել քայլեր 
մեկուսացնելու COVID-19 դրական ախտորոշումով աշխատողին(ներին) եւ 
սերտ շփման շրջանակի անձանց։ 
• Հետեւել ստորեւ բերված ուղենիշներին։ Այս պահանջի չկատարումը կարող է 
հանգեցնել աշխատավայրում հիվանդությունների առաջացմանն, որոնք էլ 
կարող են հանգեցնել գործողությունների ժամանակավոր դադարեցման կամ 
սահմանափակման։ 
 
 
 
 
 
----------------Page (4) Break----------------
                                                                    
 
Թեմաներ աշխատողի վերապատրաստման 
համար 
• Տեղեկատվություն COVID-19-ի մասին, թե ինչպես կանխել դրա տարածումը, եւ 
թե, որ ուղեկցող հիվանդությունները կարող են մեծացնել անհատների մոտ 
վարակվելու վտանգը։ 
• Ինքնազննում տանը, ներառյալ մարմնի ջերմաստիճանի եւ/կամ 
ախտանիշների ստուգում՝ օգտագործելով CDC ուղենիշները։ 
• Աշխատանքի չգալու կարեւորությունը՝ 
o եթե աշխատողն ունի COVID-19-ի ախտանիշներ, ինչպես նկարագրված է 
CDC-ի կողմից, օրինակ՝ ջերմություն կամ սարսուռ, հազ, հեւոց կամ դժվար 
շնչառություն, հոգնածություն, մկանային կամ մարմնի ցավեր, գլխացավ, 
համի կամ հոտի կորուստ, կոկորդի ցավ, քթի փակվածություն կամ 
արտադրություն, սրտխառնոց, փսխում կամ լուծ, ԿԱՄ. 
o եթե աշխատողի մոտ աշխտորոշվել է COVID-19 եւ վերջինս դեռ դուրս չի 
եկել մեկուսացումից, ԿԱՄ 
o եթե վերջին 14 օրվա ընթացքում աշխատողը շփում է ունեցել մեկի հետ, 
ում մոտ ախտորոշվել է COVID-19, եւ որը համարվում է պոտենցիալ 
վարակիչ (այսինքն՝ դեռ մեկուսացման մեջ է)։ 
• Վերադառնալ աշխատանքի այն բանից հետո, երբ աշխատողը COVID-19 
ախտորոշում է ստանում միայն այն դեպքում, եթե առաջին ախտանշանների ի 
հայտ գալուց անցել է 10 օր, նրա ախտանիշները բարելավվել են, եւ աշխատողը 
վերջին 72 ժամվա ընթացքում չի ունեցել ջերմություն (առանց ջերմությունն 
իջեցնող դեղամիջոցների օգտագործման):  Առանց ախտանշաններով 
աշխատողը, ում մոտ ախտորոշվել է COVID-19, կարող է վերադառնալ 
աշխատանքի միայն այն դեպքում, եթե COVID-19-ի առաջին թեստի դրական 
արդյունքի ամսաթվից անցել է 10 օր։ 
• Դիմել բժշկական օգնության, եթե նրանց ախտանիշները դառնում են ծանր, 
ներառյալ կայուն ցավ կամ ճնշման զգացում կրծքավանդակում, շփոթմունք 
կամ կապտավուն շրթունքներ կամ դեմք։ Թարմացումները եւ հետագա 
մանրամասները հասանելի են CDC կայքում։ 
• Օճառով եւ ջրով ձեռքի հաճախակի լվացման կարեւորությունը, ներառյալ 
լվանալ օճառով 20 վարկյան (կամ առնվազն 60% էթանոլ (նախընտրելի) կամ 
70% իզոպրոպանոլ (եթե ապրանքը պահվում առանց հսկողության երեխաների 
համար ոչ հասանելի տեղում) պարունակող ձեռքի ախտահանող միջոցի 
օգտագործումը, երբ աշխատողները չեն կարող հասնել լվացարան կամ ձեռքի 
լվացման վայր, ըստ CDC ուղենիշների)։ 
• Ֆիզիկական հեռավորության պահպանման կարեւորությունը, ինչպես 
----------------Page (5) Break----------------
                                                                    
աշխատանքային վայրում, այնպես էլ վայրից դուրս գտնվելու ժամանակ (տե՛ս 
ֆիզիկական հեռավորություն բաժինը ստորեւ): 
• Դեմքի ծածկոցների պատշաճ օգտագործում, այդ թվում՝ 
o Դեմքի ծածկոցները չեն պաշտպանում կրող անձին եւ չեն հանդիսանում 
անհատական պաշտպանիչ սարքավորումներ (personal protective 
equipment, PPE)։ 
o Դեմքի ծածկոցները կարող են օգնել պաշտպանել կրողին մոտ գտնվող 
մարդկանց, սակայն չեն փոխարինում ֆիզիկական հեռավորության եւ 
ձեռքերի հաճախակի լվացման անհրաժեշտությանը։ 
o Դեմքի ծածկոցները պետք է ծածկեն քիթն ու բերանը։ 
o Աշխատողները պետք է լվանան կամ ախտահանեն ձեռքերը դեմքի 
ծածկոցներն օգտագործելուց կամ կարգավորելուց հետո։ 
o Խուսափել աչքերին, քթին եւ բերանին դիպչելուց: 
o Դեմքի ծածկոցները չպետք է լինեն համատեղ օգտագործման, եւ 
յուրաքանչյուր օգտագործումից հետո պետք է լվացվեն կամ հեռացվեն։ 
• CDPH դեմքի ծածկոցների օգտագործման վերաբերյալ ուղեցույցում, 
պարունակվող տեղեկատվություն, որը սահմանում է հանգամանքները, որոնց 
դեպքում պետք է կրել դեմքի ծածկոցները, եւ բացառությունները, ինչպես նաեւ 
քաղաքականությունները, աշխատանքային կանոնակարգերը եւ 
գործելակերպերը, որոնք գործատուն ընդունել է՝ դեմքի ծածկոցների 
օգտագործումն ապահովելու նպատակով։ Վերապատրաստման դասընթացը 
պետք է ներառի նաեւ գործատուի վարած քաղաքականությունը, թե ինչպես 
վարվել այն մարդկանց հետ, ովքեր ազատված են դեմքի ծածկոց կրելուց։ 
• COVID-19-ի կանխարգելման քաղաքականության մեջ պատշաճ կերպով 
պատրաստված անկախ կապալառուի, ժամանակավոր կամ պայմանագրային 
աշխատողներին, ինչպես նաեւ հաստատության կամավորներին ապահովել 
անհրաժեշտ պարագաներով եւ անհատական պաշտպանիչ 
սարքավորումներով: Այս պարտականությունները ժամանակից շուտ քննարկել 
ժամանակավոր եւ/կամ պայմանագրային աշխատողների հետ: 
• Տեղեկատվություն վճարովի արձակուրդի նպաստների վերաբերյալ, որ 
աշխատողը կարող է իրավունակ լինել ստանալու, ինչը ֆինանսապես ավելի 
կհեշտացնի վերջինիս տանը մնալը։ Տե՛ս լրացուցիչ տեղեկատվություն Covid- 
19-ի համար հիվանդության արձակուրդի եւ աշխատողի փոխհատուցման 
աջակցման կառավարության ծրագրերի վերաբերյալ, ներառյալ՝ Ընտանիքների 
համար կորոնավիրուսի առաջին արձագանքման ակտի շրջանակում 
աշխատողի հիվանդության արձակուրդի մասով իրավունքները, եւ աշխատողի 
իրավունքները՝ աշխատողների փոխհատուցման նպաստների եւ 
աշխատանքով պայմանավորված COVID-19-ով վարկման կանխավարկածի՝ 
համաձայն նահանգապետի N-62-20 գործադիր հրամանի, մինչ այն գտնվում է 
ուժի մեջ։ 
----------------Page (6) Break----------------
                                                                    
 
Անհատական հսկողության միջոցառումներ 
եւ զննում 
• Տրամադրել ջերմաստիճանի եւ/կամ ախտանիշների զննում բոլոր 
աշխատողների համար իրենց հերթափոխի սկզբում եւ հիմնարկ մուտք գործող 
ցանկացած վաճառողի, կապալառուի կամ այլ աշխատողների համար: 
Համոզվել, որ ջերմաստիճանը չափող/ախտանիշների զննող սարքը 
հնարավորինս չի դիպչում աշխատողներին:  
• Եթե աշխատողներից պահանջվում է ինքնազննում կատարել տանը, ինչը 
համապատասխան այլընտրանք է այն հաստատությունում ապահովելու 
համար, համոզվել, որ ստուգումն իրականացվել է նախքան աշխատողի 
տանից դուրս գալը՝ հերթափոխի համար, եւ որ նա հետեւում է CDC 
ուղենիշներին, ինչպես նկարագրված է վերոնշյալ՝ «Թեմաներ աշխատողի 
վերապատրաստման համար» բաժնում։ Այս ինքնազննումը չի կիրառվում 
հասարակության այն անդամներին, ովքեր պետք է զնվեն նախքան 
հաստատություն մուտք գործելը։ 
• Հորդորել այն աշխատակիցներին եւ հանդիսատեսների շարքու գտնվող 
մարդկանց, ովքեր հիվանդ են կամ COVID-19-ի ախտանիշներ ունեն, մնալ 
տանը կամ վերադառնալ տուն: 
• Գործատուները, անհրաժեշտության դեպքում, պետք է տրամադրեն եւ 
ապահովեն աշխատողներին՝ օգտագործել բոլոր անհրաժեշտ պաշտպանիչ 
սարքավորումները, ներառյալ աչքերի պաշտպանություն ու ձեռնոցներ: 
• Գործատուները պետք է հաշվի առնեն, թե որտեղ կարող է մեկանգամյա 
օգտագործման ձեռնոցների կիրառումը օգտակար լինել ի լրումն ձեռքերի 
հաճախակի լվացման կամ ձեռքերի ախտահանիչ միջոցի օգտագործման, այս 
օրինակներն այն աշխատողների համար են, ովքեր զննում են մյուսների 
ախտանիշները կամ գործածում ընդհանուր օգտագործման իրեր։ 
Աշխատակիցները պետք է կրեն ձեռնոցներ երբ դիպչում են առարկաների, 
որոնք ախտոտված են կենսաբանական հեղուկներով։ 
• Գործատուները պետք է ձեռնարկեն ողջամիտ միջոցներ՝ այդ թվում՝ 
ռազմավարական ու լավ տեսանելի վայրերում նշաններ փակցնելը, որպեսզի 
այցելուներին հիշեցնեն, որ նրանք պետք է օգտագործեն դեմքի ծածկոցներ եւ 
պահպանեն ֆիզիկական հեռավորություն, հաճախ ձեռքերը լվանան օճառով 
առնվազն 20 վայրկյան, օգտագործեն ձեռքերի ախտահանիչներ եւ ձեռք չտան 
իրենց դեմքին: Գործատուները պետք է լրացուցիչ քայլեր ձեռնարկեն, օրինակ 
իրենց վեբ կայքի միջոցով կամ գովազդային նյութեր տպեն, որպեսզի այցը 
պլանավորելուց առաջ այցելուներին տեղեկացնեն COVID-19 կանխարգելիչ 
միջոցառումների մասին: 
• Հիշեցնել հյուրերին՝ նախապես իրենց հետ ունենալ դեմքի ծածկոց, եւ տրամադրել 
այն անձանց, հնարավորության դեպքում, ովքեր ներկայանում են առանց դրա։  
----------------Page (7) Break----------------
                                                                    
 
Մաքրման եւ ախտահանման ընթացակարգեր 
• Կատարել մանրակրկիտ մաքրում այնպիսի բարձր երթեւեկության վայրերում, 
ինչպիսիք են նախասենյակները, սպասման տարածքները ընդմիջման 
սենյակները, ինչպես նաեւ մուտքի եւ ելքի տարածքները, ներառյալ՝  
շարժասանդուղքների բռնակները եւ վերելակների ղեկավարման 
վահանակները: Հաճախակի ախտահանել սովորաբար օգտագործվող 
մակերեսները, այդ թվում՝ սպասարկման սեղանները, վարկային քարտերի 
ընթերցման սարքերը, ակումբի տերմինալները, հպազգայուն էկրանները, 
բազկահենակները, զուգարանները, ձեռքերը լվանալու հարմարությունները, 
դռների բռնակներ եւ փականները, տրանսպորտային միջոցների բանալիները 
եւ ցուցասրահում ներկայացված տրանսպորտային միջոցները (ղեկանիվները, 
դռների բռնակները, նստատեղերի հարմարեցման կոճակները եւ ռադիո 
ընդունիչը եւ այլն): 
• Հնարավորության դեպքում՝ խուսափել նույն հեռախոսները, թաբլեթները, 
գրասենյակային գործիքները կամ այլ առարկաներն օգտագործելուց։ Երբեք 
համատեղ չօգտագործել անհատական պաշտպանիչ սարքավորումները։ 
• Պարբերաբար մաքրել եւ ախտահանել սարքավորումներն ու կահույքը, որոնք 
պետք է օգտագործվեն հերթափոխի կամ օգտագործողների կողմից, որը ավելի 
հաճախ է, ներառյալ առանց չսահմանափակումների, միայն աշխատանքային 
մակերեսներով, բանալիներով, չիպերով, խաղային սեղանների ռելսերով եւ 
աթոռներով, զառախաղով եւ սալիկներով, քարտերով (եթե չի հանվում 
օգտագործելուց հետո), էլեկտրոնային խաղաթղթերի խաղաթղթեր, 
հպազգայուն էկրաններ, ժամացույցներ, մաքրման սարքավորումներ եւ 
գրենական պիտույքներ եւ շարժական սարքավորումների կառավարման 
վահաններ: 
• Աշխատողներին հատկացնել ժամանակ իրենց հերթափոխի ընթացքում՝ 
մաքրում իրականացնելու համար։ Մաքրման աշխատանքները պետք է 
հանձնարարվեն աշխատանքային ժամերին, որպես աշխատողների 
աշխատանքային պարտականությունների մաս։ 
• Սարքավորել աշխատանքային տերմինալները, սեղանները, ընդունարանները 
պատշաճ ախտահանիչ նյութերով, որոնք  նախատեսված են ձեռքերի 
ախտահանման համար, ախտահանող նյութերով, տրամադրել 
հաճախորդներին անմիջապես սպասարկող բոլոր աշխատողներին 
անհատական ախտահանիչներ ձեռքերի համար։ 
• Համոզվել, որ սանիտարական հաստատությունները միշտ մնում են գործող եւ 
պահեստավորված եւ անհրաժեշտության դեպքում տրամադրում են լրացուցիչ 
օճառ, թղթե սրբիչներ եւ ձեռքի ախտահանիչ միջոցներ: 
• Տրամադրել միջոցներ աշխատողների անձնական հիգիենայի խթանման 
համար: 
----------------Page (8) Break----------------
                                                                    
• Դա ներառում է անձեռոցիկներ, առանց հպման անհրաժեշտության 
աղբամաններ, ձեռքի օճառ, ձեռքերի լվացման ողջամիտ ժամանակ, 
ալկոհոլային հիմքով ձեռքերի մաքրման միջոցներ, ախտահանիչներ եւ 
մեկանգամյա օգտագործման սրբիչներ։ 
• Քիմիական ախտահանիչներ ընտրելիս գործատուները պետք է օգտագործեն 
COVID-19-ի դեմ օգտագործման համար հաստատված եւ Շրջակա միջավայրի 
պահպանության գործակալության (EPA) կողմից հաստատված ցանկում 
ներառված արտադրատեսակներ, եւ հետեւեն արտադրատեսակի 
օգտագործման ցուցումներին։ Օգտագործել ախտահանիչներ, 
պիտակավորված՝ որպես արդյունավետ միջոց ի դեմս առաջացող վիրուսային 
պաթոգենների, նոսր կենցաղային սպիտակեցնող լուծույթներ (5 ճաշի գդալ 
մեկ գալոն ջրի համար), կամ ալկոհոլային լուծույթներ առնվազն 70% ալկոհոլի 
պարունակությամբ, որոնք համապատասխան են տվյալ մակերեսին։ 
Աշխատողներին տրամադրել դասընթացներ քիմիական վտանգների, 
արտադրողի ցուցումների, օդափոխության պահանջների, եւ Cal/OSHA 
պահանջների վերաբերյալ՝ անվտանգ օգտագործման նպատակով։ Մաքրող 
կամ ախտահանող միջոցներ օգտագործող աշխատողները պետք է հագնեն 
ձեռնոցներ եւ այլ պաշտպանիչ սարքավորումներ, ինչպես դա պահանջվում է 
արտադրանքի ցուցումներով: Հետամուտ լինել Հանրային առողջապահության 
Կալիֆորնիայի դեպարտամենտի կողմից առաջարկվող անշնչարգել մաքրման 
մեթոդներին եւ ապահովել պատշաճ օդափոխություն։ 
• Լեգիոնելլեզի եւ ջրի հետ կապված այլ հիվանդությունների ռիսկը նվազագույնի 
հասցնելու համար, քայլեր ձեռնարկել՝ համոզվելու համար, որ ջրային բոլոր 
համակարգերը եւ տարատեսակները (օրինակ՝ խմելու ցայտաղբյուրները, 
դեկորատիվ ցայտաղբյուրները) անվտանգ են օգտագործման համար` 
հաստատության երկարատեւ դադարեցումից հետո: 
• Ապահովել ձեռքերի ախտահանման դիսպենսերներ (հնարավորության 
դեպքում՝ առանց հպման) ընդունարաններում, նախասրահներում, խաղերի 
սեղաններով, ռեստորանների մուտքերում, հանդիպումների եւ 
համաժողովների վայրերում, վերելակներում, ընդմիջման սենյակներում, 
ժամանակացույցի տարածքներում,  դահուկասրահներում, վերելակների 
(ներսից եւ դրսից) ցուցասրահներում, սպասարկման տարածքներում՝ 
հաճախորդների եւ աշխատողների կողմից օգտագործման համար: 
• Կարգավորել կամ փոփոխել աղյուսակի կամ մեքենայի աշխատանքային 
ժամերը` կանոնավոր մանրակրկիտ մաքրման համար բավարար ժամանակ 
տրամադրելու համար: 
• Հնարավորության դեպքում տեղադրել եւ խրախուսել վարկային քարտերի եւ 
անլար սարքերի օգտագործումը, ներառյալ շարժման ցուցիչի լույսերի, անլար 
վճարային համակարգերի, օճառի եւ թղթե սրբիչների, դիսպենսերների եւ 
ժամանակաքարտի համակարգերի օգտագործումը: 
• Ստուգել առաքումները եւ ձեռնարկել բոլոր անհրաժեշտ եւ հնարավոր 
ախտահանման միջոցառումները, երբ ապրանքներ եք ստանում: 
----------------Page (9) Break----------------
                                                                    
• Հնարավորության դեպքում, չմաքրել հատակներն ավելով կամ այլ մեթոդներով, 
որոնք կարող են ցրել պաթոգենները օդի մեջ: Հնարավորության դեպքում 
օգտագործե՛ք HEPA զտիչով վակուում։ 
• Դիտարկել բարձր արդյունավետությամբ աշխատող դյուրակիր 
օդամաքրիչների տեղակայումը, հնարավորինս բարձր արդյունավետությամբ 
օդազտիչներով կառույցի արդիականացումը եւ այլ փոփոխությունների 
կատարումը, գրասենյակներում եւ այլ վայրերում արտաքին օդի եւ 
օդափոխության քանակը մեծացնելու համար։ 
 
Ֆիզիկական հեռավորության պահպանման 
ուղենիշներ 
• Իրականացնել միջոցառումներ աշխատողների եւ հաճախորդների միչեւ 
նվազագույնը վեց ոտնաչափ ֆիզիկական հեռավորության ապահովման 
համար: Դրանք կարող են ներառել ֆիզիկական միջնապատերի կամ 
տեսողական ցուցանակների օգտագործում (ինչպիսիք են հատակի 
գծանշանները, գունավոր ժապավենը կամ նշանները` նշելու, թե որտեղ պետք է աշխատողները կանգնեն) եւ դրանք պետք է օգտագործվեն ամենուր, որտեղ 
հյուրերը ձեւավորում են հերթեր կամ միասին հավաքվում, այդ թվում՝ 
գրանցման նստարաններում եւ տերմինալներում, զուգարաններում, 
վերելակների նախասրահներում, հյուրընկալող նստարաններում եւ սպասման 
գոտիներում, վայրէջքում եւ պիկապում, եւ այլն: 
• Երբ ֆիզիկական հեռավորությունը չի կարող պահպանվել, ձեռնարկել 
այնպիսի միջոցներ, ինչպիսիք են պլեքսի ապակին կամ այլ անթափանց 
խոչընդոտներ, որոնք  գանձապահների կամ այլ աշխատողների եւ 
հաճախորդների միջեւ շփումը նվազագույնի հասցվի:  
• Դիտարկել աշխատողներին առաջարկ անելու հարցն, ովքեր պահանջում են 
պարտականությունների փոփոխված տարբերակներ, որոնք նվազագույնի են 
հասցնում իրենց շփումները հաճախորդների եւ այլ աշխատողների հետ 
(օրինակ՝ որպես դիլեր, ծառայող, գանձապահ կամ հեռահաղորդակցման 
միջոցով գույքագրումը կառավարելու փոխարեն, գրասենյակային 
պարտականությունները)։ 
• Ցուցադրել ցուցանակներ մուտքերի, հաշվիչների, զուգարանների, 
բանկոմատների մեքենաների, տոմսերի կայաններում, խաղային սեղանների եւ 
այլնի վրա` հաճախորդներին հիշեցնելու ֆիզիկական հեռավորության, դեմքի 
ծածկոցների պատշաճ օգտագործման եւ ամեն հնարավորության դեպքում 
ձեռքի հիգիենայի կարեւորության մասին: 
• Հարմարեցնել հանդիպումները` ֆիզիկական հեռավորությունն ապահովելու 
համար եւ շինությունում կազմակերպել ավելի փոքր անհատական անվտանգ 
հանդիպումներ՝ հետամուտ լինելու ֆիզիկական հեռավորության պահպանման 
ուղենիշները: 
----------------Page (10) Break----------------
                                                                    
• Նվազեցնել հանդիպումների սենյակներում գտնվող անձանց թիվը, որպեսզի 
պահպանել աշխատողների միջեւ առնվազն վեց ոտնաչափ ֆիզիկական 
հեռավորություն։ 
• Փակել ընդմիջման սենյակները, օգտագործել խոչընդոտներ կամ ավելացնել 
սեղանների/աթոռների միջեւ հեռավորությունը` աշխատողներին 
առանձնացնելու եւ ընդմիջումների ժամանակ հավաքներից խուսափելու 
համար: Հնարավորության դեպքում ստեղծել բացօթյա ընդմիջման 
տարածքներ` ստվերային ծածկոցներով եւ նստատեղերով, որոնք ապահովում 
են ֆիզիկական հեռավորությունը: 
• Ձեւափոխել գրասենյակային տարածքները, խաղային սեղանները, 
դրամարկղերը, հանդիպումների սրահները եւ այլն՝ համոզվելով, որ 
աշխատակիցների եւ հաճախորդների միջեւ հեռավորությունը կազմի առնվազն 
վեց ոտնաչափ։ 
• Սահմանել աշխատակիցների թվի հավելյալ սահմանափակումներ փակ 
տարածքներում՝ ինչպես օրինակ մառաններում, ապահովելու վեց ոտնաչափ 
հեռավորության պահպանումը՝ վարակի տարածումը կանխարգելելու համար։ 
• Կարգավորել աշխատողի ընդմիջումները, աշխատավարձի եւ ժամի 
կանոնակարգերի համաձայն՝ պահպանելու ֆիզիկական հեռավորության 
վերաբերյալ ընթացակարգերը։ 
• Փակել սուրճի, ջրի, նախուտեստների ինքնասպասարկման կետերը, միայն եթե 
հնարավոր չէ փոխանցել դրանք առանց ֆիզիկական կոնտակտի։ 
• Ապահովել մեկ հստակ նշանակված մուտք եւ առանձին ելք` հնարավորության 
դեպքում ֆիզիկական հեռավորությունը պահպանելու համար։ 
 
Հավելյալ ուղեցույցներ հանդիսատեսների 
միջեւ փոխազդեցության համար 
• Տեղադրել ձեռքերի ախտահանման կայաններ բոլոր բարձր երթեւեկ ունեցող 
վայրերում եւ այլ տարածքներում, որտեղ տեղի կունենան չիպերի, քարտերի, 
փողի, տոմսերի եւ այլնի հերթագրում եւ բեռնաթափում, ներառյալ, 
մեքենայական բանկերը, խաղային սեղանները, բանկոմատների մեքենաների, 
տոմսերի թողարկման մեքենաները, գանձապահի կաբինաների, 
խաղադրույքների պատուհանները, զուգարանները եւ այլն: Սանիտարական 
կայանները պետք է վերահսկվեն եւ պահպանվեն ըստ անհրաժեշտության: 
• Եթե հանդիսատեսներն ու աշխատողներն երկար ժամանակով իրեր են 
փոխանցում միմյանց (օրինակ` խաղաքարտեր կամ ժետոներ), ապահովել 
ձեռքերի հաճախակի ախտահանումը եւ հանդիսատեսներին (նշաններով եւ/կամ բանավոր կերպով) հիշեցնել, որ չդիպչեն իրենց քթին, բերանին եւ 
աչքերին։ Դիտարկել նաեւ յուրաքանչյուր սեղանի վրա մեկանգամյա 
օգտագործման ձեռնոցների առկայությունը հանդիսատեսների օգտագործման 
համար։ Ձեռնոցների եւ այլ նյութերի տեղադրման վայրերում ապահովել 
----------------Page (11) Break----------------
                                                                    
աղբամաններ։ 
• Յուրաքանչյուր խաղից հետո տրամադրել ժամանակ աշխատակցին ձեռքերը 
լվանալու համար։ 
• Թղթախաղերի համար, երբ խաղացողները դիպչում են քարտերին, 
յուրաքանչյուր դիլերների պտտվելուց հետո խաղային քարտերը պետք է 
հանվեն, մաքրվեն կամ ռոտացիայից դուրս մնան առնվազն 7 օրվա 
ընթացքում, ինչը բավականաչափ երկար ժամանակահատված է` վարակային 
աղտոտվածությունը մնալու համար (ելնելով առկա ամենատարածված 
տեղեկություններից): Թղթախաղերի համար, երբ խաղացողները չեն դիպչում 
քարտերին, ապա ոչ ավելի, քան 8 ժամվա ընթացքում խաղային քարտերը 
պետք է հանվեն, ախտահանվեն, մաքրվեն, կամ առնվազն 7 օր պահվեն 
ռոտացիայից դուրս: Դիլերը պետք է օգտագործի ձեռքերի ախտահանման 
համար միջոց յուրաքանչյուր խաղասեղանի շուրջ խաղը սկսվելուց առաջ եւ 
խաղի ավարտից անմիջապես հետո։ 
• Բոլոր շրջանները պետք է լվացվեն եւ ախտահանվեն շրջանառությունից առաջ։ 
Չիպերը պետք է հեռացվեն ծառայությունից եւ փոխարինվեն մաքուր չիպերով` 
յուրաքանչյուր դիլերների ռոտացիայի ժամանակ: 
• Հեռացնել սեղանները, աթոռները, մեքենաները, խաղասեղանները եւ այլն, 
հյուրասրահներից, որպեսզի հնարավորության դեպքում պահպանվի 
աշխատակիցների եւ հաճախորդների միջեւ վեց ոտնաչափ հեռավորությունը։ 
Եթե այդպիսի առարկաները չեն կարող տեղաշարժվել, հարկավոր է 
օգտագործել տեսանելի ցուցումներ՝ տեղեկացնելու համար, որ դրանք 
հասանելի չեն օգտագործման համար կամ տեղադրել ապակյա պատնեշ  կամ 
այլ անթափանց ֆիզիզկական պատնեշ՝ հաճախորդների միջեւ շփումը 
նվազագույնի հասցնելու համար։ 
• Խաղասեղանների շուրջ նվազեցնել խաղացողների առավելագույն քանակը, 
որպեսզի հյուրերի միջեւ պահպանվի ֆիզիկական հեռավորությունը։ 
Հնարավորության դեպքում տեղադրել անթափանց պատնեշներ: Դադարեցնել 
ոչ-խաղային խաղ դիտելը, որը մեծացնում է հյուրերի վեց ոտնաչափ 
ֆիզիկական հեռավորությունը խախտելու հավանականությունը: 
• Դադարեցնել սնունդի մատուցումը խաղասեղանների շուրջ։ Աշխատակազմը 
հաճախորդներին պետք է հանձնի ըմպելու պատվերներ սահմանափակելու 
համար ընդհանուր տարածքում շարժվող մարդկանց թիվը: Եթե ըմպելիքներ 
են տրամադրվում նույն սեղանի շուրջ նստած եւ տարբեր ընտանիքներից 
հյուրերին, ապա տրամադրել ըմպելիքները փակ տարաներով։ 
• Ձիարշավային մրցավազքի եւ արբանյակային խաղադրույքներ ընդունող 
օբյեկտներին խստորեն խորհուրդ է տրվում խաղադրույքների պատուհանները 
փակելիս՝ պահպանել վեց ոտնաչափ հեռավորությունը: Ֆիզիկական 
հեռավորությունն ու սանիտարական կայանների առկայությունը հավելյալ 
վայրերում մեծացնելու համար, մտածել այլընտրանքային վայրերում նոր 
տարածքներ ավելացնելու հնարավորության մասին։ Ապահովել 
ախտահանման կայաններ այլընտրանքային վայրերում: 
----------------Page (12) Break----------------
                                                                    
• Ձիարշավային  եւ արբանյակային խաղադրույքներ ընդունող օնյեկտների 
նստատեղերի տարածքը պետք է վերափոխվի, իսկ հատվածական 
փակումները իրականացվեն` հիմնվելով ֆիզիկական հեռավորության 
պահանջների վրա, ներառյալ անհրաժեշտության դեպքում պատնեշների 
տեղադրումը: 
• Միջոցներ տրամադրել հասարակության անդամների անձնական հիգիենայի 
խթանման համար: Սա ներառում է անձեռոցիկներ, առանց հպման 
անհրաժեշտության աղբամաններ, ձեռքի օճառ, ձեռքերի լվացման 
համապատասխան վայրեր, ալկոհոլային հիմքով ձեռքերի մաքրման միջոցներ, 
ախտահանիչներ եւ մեկանգամյա օգտագործման սրբիչներ։ 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1Խոցելի բնակչության համար անհրաժեշտ է հաշվի առնել լրացուցիչ պահանջներ։ 
Գործատուները պետք է համապատասխանեն Cal/OSHA (Աշխատանքի եւ առողջության 
պաշտպանության դաշնային գործակալություն) բոլոր չափորոշիչներին եւ պատրաստ լինեն 
հետեւելու իրենց ուղեցույցին, ինչպես նաեւ Հիվանդությունների վերահսկման եւ կանխարգելման 
կենտրոնների (CDC) եւ Հանրային առողջապահության Կալիֆորնիայի դեպարտամենտի (CDPH) 
ուղեցույցին։ Բացի այդ, գործատուները պետք է պատրաստ լինեն փոփոխել իրենց 
գործողությունները, քանի որ այդ ուղենիշները փոխվում են: 
 
 
----------------Page (13) Break----------------
