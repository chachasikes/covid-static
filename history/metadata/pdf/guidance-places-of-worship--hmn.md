---
PDFFormatVersion: 1.6
IsAcroFormPresent: false
IsXFAPresent: false
Title: COV LUS QHIA UAS XAV KOM TXHUA PHAB LAGLUAM UA TAU HAIS TXOG COVID-19: Cov Chaw Teev Kev Ntseeg thiab Chaw Teev Ntuj thiab Ua Dab Ua Qhua
Author: Kaina Pereira
Producer: AbleDocs Inc.
CreationDate: D:20200715094139-04'00'
ModDate: D:20200803164555-07'00'
date_created: Wed Jul 15 2020 09:41:00 GMT-0700
date_modified: Wed Jul 15 2020 09:41:00 GMT-0700
---
COV LUS QHIA 
UAS XAV KOM 
TXHUA PHAB 
LAGLUAM UA 
TAU HAIS TXOG 
COVID-19: 
Cov Chaw Teev 
Kev Ntseeg thiab 
Chaw Teev Ntuj 
thiab Ua Dab Ua 
Qhua 
Lub Xya Hlis, Tim 29, 2020 
covid19.ca.gov 
----------------Page (0) Break----------------
 
COV NTSIAB LUS DAV DAV 
Thaum Lub Peb Hlis, Tim 19, 2020, Tus State Public Health Officer thiab tus Director of 
the California Department of Public Health tau tso lus tawm los hais kom California 
cov pejxeem feem ntau yuav tsum tau nyob twb ywm hauv tsev los mus tiv thaiv 
qhov kev sibkis ntawm tus kabmob COVID-19 nyob hauv cov pejxeem.  
Qhov teebmeem uas tus kabmob COVID-19 yuav tsim tau rau pejxeem California txoj 
kev noj qab nyob zoo yeej tseem tsis tau paub meej.  Qhov mob uas neeg tau hais 
tawm yog muaj zoo li tsis xis nyob pes tsawg (ib txhia neeg yeej twb tsis muaj sab mab 
dabtsi li) mus rau qhov tias muaj mob hnyav uas yuav ua tau rau tus neeg tuag.  Muaj 
tej pawg neeg, suav nrog rau cov neeg muaj hnub nyoog 65 xyoo lossis laus dua 
thiab cov neeg uas muaj tej co mob loj, xws li kabmob plawv lossis kabmob ntsws 
lossis kabmob ntshav qab zi, yog cov neeg uas ntxim yuav raug mus pw hauv tsev 
khomob thiab yuav muaj cov teebmeem loj.  Txoj kev sibkis feem ntau zoo li yuav yog 
thaum tib neeg nyob sib ze lossis nyob hauv ib lub chaw tsis muaj cua hliv uas muaj ib 
tus neeg muaj tus kabmob nyob rau hauv, txawm tias tus neeg ntawm yeej tsis muaj 
sab mob dabtsi lossis yeej tseem tsis tau muaj sab mob li.  
Ntaub ntawv qhia meej txog cov neeg muaj tus kabmob thiab muaj pes tsawg tus 
neeg muaj tus kabmob COVID-19 ntawm tag nrho cov neeg ua haujlwm nyob rau 
hauv tej phab lagluam lossis tej phab haujlwm, suav nrog rau cov neeg ua haujlwm 
rau txhua yam uas yuav tsum tau muaj los siv (critical infrastructure workers), yeej 
tseem tsis tau muaj nyob rau lub sijhawm tam sim no.  Nws twb muaj neeg muaj tus 
mob coob nyob rau ntau yam chaw ua haujlwm lawm, qhia tias cov neeg ua 
haujlwm yeej muaj qhov uas ntxim yuav kis tau lossis muab tus kab COVID-19 mus kis 
tau rau lwm tus neeg.  Cov pivtxwv ntawm cov chaw haujlwm ntawm no yog muaj 
cov chaw teev kev ntseeg, cov tsev khomob, cov chaw rau cov neeg pab tsis taus 
lawv tus kheej mus nyob, cov tsev kaw neeg, chaw npaj khoom noj, cov tsev rau 
khoom, cov chaw hlais nqaij, thiab cov khw muag khoom noj.  
Nyob rau lub sijhawm uas tau muab qhov kev txwv kom neeg nyob twb ywm 
hauv tsev hloov, nws tseemceeb tias cov chaw haujlwm yuav tsum ua txhua yam 
los ceev kom muaj kev nyabxeeb rau cov neeg ua haujlwm thiab pejxeem.  
Cov kev tiv thaiv tseemceeb yog muaj:  
✓ ua kom cov neeg nyob deb li deb ntawm lwm tus neeg,  
✓ cov neeg ua haujlwm, cov neeg mus pab haujlwm dawb thiab cov neeg siv 
cov chaw muaj coob tus neeg sib sau ua ke yuav tau siv cov ntaub npog 
qhov ncauj thiab qhov ntswg (nyob ntawm cov chaw uas yuav tsis tas siv daim 
npog qhov ncauj qhov ntswg uas muaj chaw ua pa),  
✓ nquag ntxuav tes thiab ntxuav thiab tsuag tshuaj tua kabmob rau tej chaw thiab 
khoom tsis tseg,  
✓ cob qhia cov neeg ua haujlwm thiab neeg pab haujlwm dawb txog cov 
tswvyim ntawm no thiab lwm cov tswvyim ntawm txog kev npaj los tiv thaiv 
----------------Page (1) Break----------------
kom tsis txhob kis tus kabmob COVID-19. 
Ntxiv ntawd, nws yuav yog ib qho tseemceeb los npaj ib txoj kev los nrhiav kom paub 
cov neeg tshiab uas muaj tus kabmob nyob hauv cov chaw haujlwm, thiab yog 
thaum twg paub lawm, yuav los mus nqis tes daws qhov teebmeem ceev thiab 
koomtes nrog cov neeg tuav haujlwm saibxyuas pejxeem txoj kev noj qab nyob zoo 
los mus muab txoj kev sibkis ntawm tus kab virus ncua.  
LUB HOMPHIAJ 
Daim ntawv no muaj cov lus qhia uas xav kom ua tau rau cov chaw teev kev 
ntseeg thiab cov chaw teev ntuj thiab ua dab ua qhua (muab hu tag tib si ua“
cov chaw teev kev ntseeg”) lus mus txhawb kom muaj ib lub chaw muaj kev 
nyabxeeb thiab huv siab rau cov neeg ua haujlwm, cov neeg tuaj kawm thiab 
xyaum haujlwm, cov neeg pab haujlwm dawb, cov kws qhia ntawv, thiab tag 
nrho lwm cov neeg ua haujlwm nrog rau cov neeg tuaj sib sau ua ke, cov neeg 
tuaj teev ntuj, cov neeg tuaj koom, tej cov neeg zoo li no (muab hu tag tib si ua 
“cov neeg tuaj koom” lossis “cov neeg tuaj sib sau ua ke”).  Cov lus qhia uas 
xav kom ua tau ntawm no yuav tsis yuam kom cov chaw teev kev ntseeg rov 
qab muaj kev teev kev ntseeg tim ntsej tim muag.  Ntxiv ntawd, peb pom zoo 
kom cov chaw teev kev ntseeg muaj kev teev kev ntseeg saum huabcua thiab 
lwm yam kev pab rau cov neeg uas ntxim tus kabmob COVID-19 yuav tsim tau 
teebmeem loj rau lawv suav nrog rau cov neeg muaj hnub nyoog siab lawm 
thiab cov neeg uas muaj ntau tus mob.  
Txawm tias cov neeg yeej ua raws nraim li txoj kev tsis txhob nyob sib ze los, thaum 
muaj cov neeg tsis nyob ua ib tse tuaj sib sau ua ke los mus teev kev ntseeg yeej 
muaj qhov tias ntxim yuav muaj kev sibkis tau tus kabmob COVID-19 virus ntau ntxiv, 
thiab tej zaum yuav ua rau qhov kev sibkis ntawm cov pejxeem, kev yuav tau mus 
pw hauv tsev khomob, thiab kev muaj neeg tuag nce siab, tshwjxeeb tshaj yog nyob 
rau ntawm cov neeg uas hnub nyoog siab lawm thiab cov neeg uas muaj ntau tus 
mob.Ib qho tseemceeb, cov kev hu nkauj thiab seev suab yeej ua rau txoj kev nyob 
nrug deb li rau kauj ruam tiv thaiv tsis tau raws li qhov peb xav lawm.  
*Yog li ntawd, cov chaw teev kev ntseeg yuav tsum tau tsis txhob pub kom muaj kev
hu nkauj thiab kev seev suab lawm thiab txwv cov neeg mus koom cov kev sib sau
ua ke hauv tsev kom tsuas muaj li 25% ntawm lub tsev lossis 100 tus neeg, saib qhov
twg yog qhov tsawg tshaj.  Peb tau hais rau Cov Coj Hauv Kev Saibxyuas Pejxeem
Txoj Kev Noj Qab Nyob Zoo kom lawv muaj cov kev txwv uas tsim nyog tias yuav pub
muaj neeg coob npaum li cas mus koom cov kev sib sau ua ke nraum zoov thaum
lawv muab cov ntsiab lus qhia txog kev sibkis ntawm tus kabmob COVID-19 nyob
hauv lawm lub nrog coj los xyuas tag.  Qhov kev txwv tsawg kawg nkaus, txoj kev mus
koom cov kev sib sau nraum zoov yuav tsum yog txwv raws li txoj kev ua kom neeg
yuav tsum nyob nrug deb li ntawm rau kauj ruam ntawm lwm tus neeg uas tsis yog ib
tse neeg, ntxiv rau lwm cov lus tswj nyob hauv daim ntawv no.
----------------Page (2) Break----------------
Peb yuav muab qhov kev txwv uas kho dua tshiab no mus rau California 
Department of Public Health thiab Departments of Public Health hauv lub nroog 
txheebxyuas los mus xav saib cov kev txwv ntawm no ho tsim tau teebmeem zoo li 
cas rau pejxeem txoj kev noj qab nyob zoo thiab los mus npaj lus qhia ntxiv hauv 
txoj kev yuav pub cov chaw teev kev ntseeg mab mam rov qab pib lawv cov 
dejnum dua.  
LUS QHIA NTXIV: Cov lus qhia uas xav kom ua tau ntawm no tsis yog npaj los siv 
rau kev npaj zaub mov lossis chaw noj mov, kev xa khoom mus rau cov uas 
neeg yuav tsum tau siv, cov chaw zov thiab saibxyuas menyuam thaum nruab 
hnub, cov dejnum hauv tsev kawm ntawv thiab kev kawm, cov kev mus pab tu 
neeg hauv tus neeg lub tsev, kev pab tswvyim, dejnum hauv chaw haujlwm, 
thiab lwm yam dejnum uas tej zaum cov chaw thiab koomhaum teev kev 
ntseeg yuav muaj.  Cov koomhaum uas dhia cov dejnum ntawm no yuav tsum 
ua raws li cov lus qhia uas xav kom ua tau rau cov dejnum no nyob rau ntawm 
lub vassab Qhia Kev Ua Kom Hloov Tau Mus Raws Li Tus Kabmob.  
Cov lus qhia uas xav kom ua tau no yeej tsis npaj los thim neeg ua haujlwm cov cai, 
tsis hais tias yuav yog los ntawm ib tsab cai, kev tswj lossis cog lus rau ib pawg neeg 
ua haujlwm, thiab yeej tsis muaj txhua, vim nws yeej tsis muaj cov kev txwv hauv kev 
noj qab nyob zoo los ntawm lub nroog, thiab nws yeej tsis yog ib qho uas coj los hloov 
cov kev tswj uas yuav tsum muaj rau kev nyabxeeb thiab kev tswj txoj kev noj qab 
nyob zoo xws li Cal/OSHA cov.1 Ua kom paub txhua yam muaj tshiab hais txog cov 
kev hloov ntawm cov lus qhia uas xav kom ua tau rau pejxeem txoj kev noj qab nyob 
zoo thiab lub xeev/lub nroog cov lus txwv, nyob rau lub sijham tseem muaj qhov 
teebmeem ntawm tus kabmob COVID-19 mus ntxiv. Cal/OSHA muaj cov lus qhia uas 
xav kom ua tau ntxiv hais txog kev nyabxeeb thiab kev noj qab nyob zoo nyob ntawv 
California Lub Chaw Dhia Dejnum Saibxyuas Kev Nyabxeeb thiab Kev Noj Qab Nyob 
Zoo Ntawm Haujlwm (Cal/OSHA) Lub Vassab (website) Rau Cov Lus Qhia Uas Xav 
Kom Ua Tau Uas Yuav Tsum Tau Ua Los Mus Tiv Thaiv Cov Neeg Ua Haujlwm Ntawm 
Tus Kabmob Coronavirus. CDC muaj lus qhia ntxiv rau cov lagluam thiab chaw 
haujlwm. 
Yuav Tsum Siv Cov Ntaub Npog Qhov Ncauj Qhov 
Ntswg
Thaum Lub Rau Hli, Tim 18, CDPH tshaj tawm Cov Lus Qhia Uas Xav Kom Ua Tau Hais 
Txog Kev Siv Ntaub Npog Qhov Ncauj Qhov Tswg, uas yuav tsum kom pejxeem thiab 
cov neeg ua haujlwm siv cov ntaub npog qhov ncauj qhov ntswg nyob rau ntawm 
txhua qhov chaw muaj rau pejxeem siv lossis chaw ua haujlwm uas nws muaj qhov 
ntxim yuav kis tau tus kabmob.  
Cov neeg nyob hauv California yuav tsum siv cov ntaub npog qhov ncauj qhov 
ntswg yog thaum lawv ua haujlwm, txawm tias yuav yog nyob ntawm chaw haujlwm 
----------------Page (3) Break----------------
lossis ua qhov haujlwm nyob rau lwm lub chaw, thaum: 
•Muaj kev sibtham nrog ib tus neeg pejxeem tim ntsej tim muag;
•Ua haujlwm nyob rau ntawm ib qho chaw uas yuav muaj pejxeem siv, txawm
tias yuav muaj ib tus neeg nyob rau ntawd lossis tsis muaj nyob rau lub sijhawm
ntawd;
•Ua haujlwm nyob rau ntawm ib qho chaw npaj lossis thim khoom noj coj mus
muag lossis faib rau lwm tus neeg;
•Ua haujlwm nyob ntawm lossis taug kev mus dhau ntawm cov chaw uas muaj
neeg coob siv, xws li cov kev hauv cov kem tsev, cov ntaiv, cov tshuab nqa
neeg nce thiab nqis tsev, thiab cov chaw nres tsheb;
•Hauv ib chav tsev lossis ib thaj chaw muaj ruv tsev thiab phab ntsa thaiv uas
muaj lwm cov neeg(tshwj tias yog cov neeg nyob hauv ib yim neeg lossis nyob
hauv tib lub tsev) nyob rau hauv thaum ua tsis tau kom lawv tsis txhob nyob sib
ze;
•Tsav lossis siv ib hom kev thauj mus los rau pejxeem (public transportation) lossis
tsheb thauj neeg (paratransit vehicle), tsheb ntiav me (taxi), lossis tsheb thauj
neeg coob lossis tsheb muaj neeg coob caij ua ke thaum muaj neeg caij.Peb
los yeej tseem xav kom sov cov ntaub npog qhov ncauj thiab qhov ntswg
txawm tias nws yog thaum tsis muaj neeg caij.
Neeg yuav mus nrhiav tau cov lus muaj txhua, suav nrog rau txhua yam uas yuav tsum 
muaj thiab zam tau rau cov lub tswj ntawm no, nyob rau ntawm cov lus qhia uas xav 
kom ua tau. Peb yeej xav kom neeg siv cov ntaub npog qhov ncauj qhov ntswg 
nyob rau lwm lub sijhawm lossis lwm qhov chaw, thiab cov tuam txhab ntiav neeg ua 
haujlwm yuav hais tau kom neeg siv ntaub npog qhov ncauj qhov ntswg ntxiv los 
mus ua kom tau raws li lawv tes dejnum los npaj ib lub chaw haujlwm uas muaj kev 
nyabxeeb thiab noj qab nyob zoo rau cov neeg ua haujlwm. Cov tuam txhab ntiav 
neeg ua haujlwm yuav tsum tau npaj kom muaj ntaub npog qhov ncauj qhov ntswg 
rau cov neeg ua haujlwm siv lossis ntxiv nyiaj rov qab rau cov neeg ua haujlwm uas 
lawv rho lawv li nyiaj mus yuav cov ntaub npog qhov ncauj qhov ntswg los siv.
Cov chaw haujlwm yuav tsum muaj ib nqis lus tswjhwm kev tsis siv cov ntaub npog 
qhov ncauj thiab qhov ntswg rau ib tus neeg ua haujlwm twg uas muaj ib yam 
ntawm cov kev zam tias tsis siv ib daim ntaub npog qhov ncauj thiab qhov ntswg los 
tau.Yog tias ib tus neeg txawv tus ntawd yuav tsum tau siv daim ntaub npog qhov 
ncauj thiab qhov ntswg vim nws nquag muaj kev nrog lwm tus neeg sibtham, tiamsis 
siv tsis tau daim ntaub npog qhov ncauj thiab qhov ntswg vim muaj ib tus mob, lub 
chaw haujlwm yuav tsum muaj lwm yam khoom rau lawv siv, xws li ib daim thaiv ntsej 
muag uas muaj ib daim ntaub dai rau tog hauv qab kawg, yog ua tau, thiab yog tias 
yeej tsis ua li cas rau tus mob. 
Cov lagluam uas qhib rau pejxeem mus siv yuav tsum paub txog cov kev zam tias tsis 
tag siv cov ntaub npog qhov ncauj thiab qhov ntswg los tau nyob hauv  CDPH Cov 
Lus Qhia Uas Xav Kom Neeg Ua Tau Hais Txog Kev Siv Cov Ntaub Npog Qhov Ncauj 
thiab Qhob Ntswg thiab yuav muab ib tus pejxeem cais tsis tau rau txoj kev tsis siv 
----------------Page (4) Break----------------
cov ntaub npog qhov ncauj thiab nqov ntswg yog tias tus neeg ntawd yeej ua raws 
li cov lus qhia uas xav kom ua tau.Cov lagluam yuav tsum tau muaj cov nqis lus 
tswjhwm cov kev zam ntawm no rau cov qhua lagluam, cov neeg lawv pab, cov 
neeg tuaj koom, thiab cov neeg ua haujlwm. 
----------------Page (5) Break----------------
 
 
Qhov Npaj Coj Los Siv Rau Ib Lub Chaw Haujlwm 
• Muaj ib qho kev npaj los tiv thaiv sau ua ntawv, npaj los siv rau ib lub 
chaw haujlwm kom tsis txhob kis tus kabmob COVID-19 nyob rau ntawm 
txhua lub chaw, muab txhua thaj chaw haujlwm thiab txhua txoj haujlwm 
coj los txheebxyuas qhov tias saib ntxim yuav kis tus kabmob yoojyim 
npaum li cas, thiab tsa ib tus neeg nyob rau ntawm txhua lub chaw 
haujlwm los mus muab txoj kev npaj no coj los siv. 
• Muab CDPH Cov Lus Qhia Uas Xav Kom Ua Tau Hais Txog Kev Siv Cov 
Ntaub Npog Qhov Ncauj thiab Qhov Ntswg coj los siv rau hauv Qhov 
Kev Npaj Coj Los Siv Rau Ib Lub Chaw Haujlwm thiab kom muaj ib nqis 
lus tswjhwm rau cov kev zam. 
• Muaj cov neeg lub npe, xovtooj, thiab email rau lub chaw saibxyuas 
txoj kev noj qab nyob zoo hauv lub nroog uas lub chaw haujlwm nyob 
rau hauv rau kev sib txuaslus txog kev muaj COVID-19 sibkis nyob rau 
ntawm cov neeg ua haujlwm thiab cov neeg tuas sib sau ua ke/cov 
neeg tuaj siv lub chaw ntawd. 
• Cob qhia thiab nrog cov neeg ua haujlwm thiab cov neeg sawv cev 
neeg ua haujlwm sibtham hais txog qhov kev npaj thiab muab qhov 
kev npaj rau cov neeg ua haujlwm thiab cov neeg sawv cev lawv. 
• Muab cov chaw haujlwm tshawbxyuas tsis tseg saib neeg puas 
ua raws li qhov kev npaj thiab muab txhua yam uas pom tias ua 
tsis tau raws li qhov kev npaj sau tseg thiab qhia kom ua tau yog. 
• Nug txhua tus neeg uas muaj tus kabmob COVID-19 thiab txiav txim 
tias saib txoj haujlwm puas yog ib qhov uas muaj kev cuam tshuam 
rau txoj kev kis tau tus kabmob.Muab txoj kev npaj kho dua tshiab 
raws li qhov yuav tsum tau kho los mus tiv thaiv koj tsis txhob muaj kev 
sibkis tau mus ntxiv. 
• Muab cov kev npaj los dhia dejnum thiab cov lus tswj coj los siv yog 
thaum twg muaj neeg kis tau tus kabmob, kom muab siv raws li CDPH 
cov lus qhia uas xav kom ua tau. 
• Nug kom paub tias cov neeg ua haujlwm uas nyob ze (ze tshaj rau 
kauj ruam ntev lis 15 feeb lossis ntev tshaj ntawd) ib tus neeg ua 
haujlwm uas muaj tus mob yog leej twg thiab nrhiav kev lus mus muab 
cov neeg kuaj pom tias muaj tus kabmob COVID-19 thiab cov neeg 
nyob ze cov neeg ntawd cais kom lawv mus nyob lawv ib leeg. 
• Ua raws li cov lus qhia uas xav kom ua tau hauv qab no.Yog ua tsis tau 
raws li cov lus qhia uas xav kom ua tau yuav ua rau cov chaw haujlwm 
uas muaj neeg kis tau tus mob raug kaw lossis qhib tsis tag. 
----------------Page (6) Break----------------
                                                                    
Tswvyim Rau Kev Cob Qhia Cov Neeg Ua 
Haujlwm thiab Cov Neeg Pab Haujlwm Dawb 
• Lus qhia txog tus kabmob COVID-19, qhov tias yuav tiv thaiv kom tsis 
txhob kis tau li cas, thiab cov mob neeg twb muaj lawm uas yuav ua 
rau lawv kis tau tus kabmob virus yoojyim tshaj. 
• Kev ntsuas tus kheej tom tsev, suav nrog rau qhov kub thiab/lossis cov sab 
mob saib raws li CDC cov lus qhia uas xav kom ua tau. 
• Qhov tseemceeb ntawm txoj kev tsis txhob rov qab mus ua haujlwm 
lossis mus koom ib yam dejnum:  
o Yog ib tus neeg ua haujlwm muaj cov sab mob ntawm tus kabmob COVID-
19 zoo li CDC tau piav qhia, xws li ua npaws lossis ua no, hnoos, txog 
siav lossis ua tau pa nyuaj, tsis muaj zog, mob tej leeg nqaij lossis ib 
ce, mob taub hau, cia lis tsis hnov tej khoom qab lossis tsw li lawm, 
mob caj pas, ntxaws ntswg lossis los ntswg, xeev siab, ntuav, lossis 
raws plab, LOSSIS 
o Yog tias ib neeg ua haujlwm tau raug kuaj pom tias muaj tus kabmob 
COVID-19 thiab tseem nyob rau lub caij muab cais kom nws nyob 
nws ib leeg, LOSSIS 
o Yog tias, nyob hauv 14 hnub, ib tus neeg tau mus nyob ze ib tus neeg 
uas tau kuaj pom tias muaj tus kabmob COVID-19 thiab tau muab 
xav tias yeej tseem ntxim yuav sibkis tau (pivtxwv, tseem nyob rau lub 
caij uas muab cais kom nws nyob nws ib leeg). 
• Yuav kom ib tus neeg uas tau raug kuaj pom tias nws muaj tus kabmob 
COVID-19 rov qab mus ua haujlwm tau, tus neeg yuav tsum tsis txhob 
muaj cov sab mob los tau ntev li ntawm 10 hnub lawm, lawv cov sab 
mob twb tau ploj zujzus lawm, thiab tus neeg ua haujlwm yeej tsis ua 
npaws (uas yeej tsis tau siv tshuaj ua npaws) los tau ntev li 72 teev 
lawm.  Ib tus neeg ua haujlwm tsis muaj sab mob uas tau raug kuaj pom 
tias muaj tus kabmob COVID-19 yuav rov qab mus ua haujlwm tau tom 
qab 10 hnub ntawm hnub uas tau kuaj pom tias nws muaj tus kabmob 
COVID-19. 
• Mus ntsib kws khomob yog tias lawv cov sab mob ho mob hnyav 
ntxiv, suav nrog hnov lub hauv siab mob lossis ceev tas mus li, tsis nco 
tom ntej tom qab, lossis ob daim dis ncauj lossis lub ntsej muag 
xiav.Muaj lus tshaj tawm tshiab thiab lus qhia ntxiv nyob ntawm  CDC 
phab ntawv vassab (webpage). 
• Qhov tseemceeb ntawm txoj kev ntxuav tes siv xab npum thiab dej, suav 
nrog rau siv xab npum los txhuam kom ntev li 20 chib (second) (lossis siv 
cov tshuaj tua kabmob pleev tes uas muaj tsawg kawg los yog 60% yam 
----------------Page (7) Break----------------
                                                                    
tshuaj ethanol xyaw lossis 70% yam tshuaj isopropanol xyaw yog thaum 
twg cov neeg ua haujlwm mus tsis tau rau ntawm ib lub dab ntxuav tais 
diav lossis chaw ntxuav tes, raws li CDC cov lus qhia uas xav kom ua 
tau).  
• Qhov tseemceeb ntawm txoj kev tsis txhob nyob sib ze, thaum cov 
sijhawm ua haujlwm thiab tsis ua haujlwm (mus xyuas ntawm ntu 
ntawv Tsis Txhob Nyob Sib Ze hauv qab no) 
• Kev siv cov ntaub npog qhov ncauj thiab qhov ntswg kom yog, yog muaj: 
o Cov ntaub npag qhov ncauj thiab qhov ntswg yeej tsis tiv thaiv 
tus neeg siv thiab yeej tsis yog ib yam khoom uas tiv thaiv tus 
kheej (PPE). 
o Cov ntaub npog qhov ncauj thiab qhov ntswg yuav pab tiv thaiv 
cov neeg nyob ze tus neeg siv, tiamsis yeej hloov tsis tau qhov uas 
tsis txhob nyob sib ze thiab nquag ntxuav tes. 
o Cov ntaub npog qhov ncauj thiab qhov ntswg yuav tsum npog tau lub 
qhov ncauj thiab qhov ntswg. 
o Cov neeg ua haujlwm yuav tsum ntxuav tes thiab siv cov tshuaj 
tua kabmob los pleev tes ua ntej thiab tom qab siv lossis kho cov 
ntaub npag qhov ncauj thiab qhov ntswg. 
o Tsis txhob kov ob lub qhov muag, qhov ntswg, thiab qhov ncauj. 
o Yuav tsum tsis txhob muab cov ntaub npog qhov ncauj thiab qhov 
ntswg uas neeg siv lawm coj mus rau lwm tus neeg siv thiab muab 
ntxhua lossis pom tseg tom qab txhua hnub ua haujlwm. 
• Cov lus muaj nyob hauv CDPH Cov Lus Qhia Uas Xav Kom Ua Tau 
Hais Txog Kev Siv Cov Ntaub Npog Qhov Ncauj thiab Qhov Ntswgs, 
uas qhia cov sijhawm yuav tsum tau siv ntaub npog qhov ncauj 
thiab qhov ntswg thiab cov kev zam, nrog rau cov lus tswjhwm, cov 
lus tswj hauv chaw haujlwm, thiab cov kev coj uas lub chaw haujlwm 
tau muaj los ua kom neeg siv cov ntaub npog qhov ncauj thiab 
qhov ntswg. Qhov kev cob qhia los kuj yuav muaj lub chaw haujlwm 
cov lus tswjhwm qhov tias lawv yuav npaj li cas rau cov neeg uas 
muaj kev zam tias tsis siv cov ntaub npog qhov ncauj thiab qhov 
ntswg los tau. 
• Xyuas kom meej tias txhua tus neeg ua haujlwm suav nrog rau cov 
neeg ntiav tuaj ua haujlwm ib ntus, cov neeg ntiav sab nraum tuaj 
pab haujlwm, thiab cov neeg tuaj pab haulwm dawb yeej tau txais 
kev cob qhia hais txog cov lus tswjhwm kev tiv thaiv kom tsis txhob kis 
tau tus kabmob COVID-19 thiab muaj cov khoom siv uas yuav tsum 
tau npaj thiab cov khoom tiv thaiv tus kheej (PPE).Muab cov dejnum 
----------------Page (8) Break----------------
                                                                    
no coj los nrog lub lagluam lossis koomhaum uas xa cov neeg uas 
ntiav tuaj ua haujlwm ib ntu xwb thiab/lossis cov neeg tuaj pab 
haujlwm dawb sibtham ua ntej. 
• Cov ntaub ntawv hais txog cov nyiaj them rau cov hnub ib tus neeg ua 
haujlwm so tsis mus ua haujlwm uas muaj rau cov neeg ua haujlwm tej zaum 
yuav muab cov nyiaj ntawd rau cov neeg ua haujlwm los mus pab kom lawv 
nyob twb ywm tau hauv tsev.  Mus xyuas cov lus qhia ntxiv nyob ntawm 
tsoomfwv cov kev pabcuam los txhawb nqa txoj kev tsis mus haujlwm 
vim muaj mob thiab cov nyiaj muab rau cov neeg muaj mob rau tus 
kabmob COVID-19, suav nrog rau cov cai uas cov neeg ua haujlwm 
muaj nyob rau hauv tsab cai Kev Pab Cov Yim Neeg Ua Ntej Vim 
Teebmeem Ntawm Tus Kabmob Coronavirus thiab cov cai cov neeg ua 
haujlwm muaj nyob hauv txoj cai tau cov nyiaj muaj mob thiab cov 
haujlwm cuam tshuam rau COVID-19 raws li tus Tswvxeev tsab cai 
Executive Order N-62-20 thaum lub caij siv tsab no tseem tsis tau tag 
sijhawm. 
 
Cov Kev Tiv Thaiv thiab Kev Ntsuas Cov Tib 
Neeg 
• Muaj kev ntsuas qhov kub thiab/lossis cov sab mob rau txhua tus neeg 
ua haujlwm thaum lawv yuav mus pib lawv txoj haujlwm.  Xyuas kom 
meej tias lub tshuab ntsuas qhov kub/cov sab mob yuav tsum ua kom 
tus neeg ntsuas tsis txhob tau nyob ze tus neeg ua haujlwm txog qhov 
uas ua tau.  
• Yog tias yuav tsum tau muaj kev ntsuas tus kheej tom tsev, uas nws yog 
ib qho siv tau los hloov qhov uas yuav tau ntsuas tom chaw haujlwm, los 
mus xyuas kom meej tias yeej muaj kev ntsuas ua ntej tus neeg ua 
haujlwm thiab/lossis cov neeg tuaj pab haujlwm dawb tawm ntawm 
tsev mus ua haujlwm thiab yeej ua raws li CDC cov lus qhia uas xav kom 
ua tau, zoo li tau muab piav qhia rau ntawm ntu ntawv Tswvyim Rau 
Kev Cob Qhia Cov Neeg Ua Haujlwm saum no. 
• Hais kom cov neeg ua haujlwm thiab cov neeg tuaj sib sau ua ke/cov 
neeg tuaj koom uas tsis xis nyob lossis muaj cov sab mob ntawm tus 
kabmob COVID-19, lossis cov neeg uas yim neeg muaj neeg tsis xis 
nyob, kom lawv nyob twb ywm tom tsev.  
• Cov chaw haujlwm yuav tsum muaj txhua yam khoom tiv thaiv thiab 
xyuas kom meej tias cov neeg ua haujlwm thiab cov neeg tuaj pab 
haujlwm dawb yeej siv cov khoom ntawd, suav nrog rau cov khoom 
tiv thaiv qhov muag thiab cov hnab looj tes yog thaum twg yuav 
tsum tau siv. 
• Cov chaw teev kev ntseeg tsim nyog siv cov hnab looj tes uas siv ib zaug 
----------------Page (9) Break----------------
                                                                    
xwb rau ntawm cov chaw uas yuav pab tau txoj kev yuav kom nquag 
ntxuav tes lossis kom siv cov tshuaj tua kabmob pleev tes; cov pivtxwv 
yog rau cov neeg ua haujlwm uas ntsuas lwm tus neeg cov sab mob 
lossis siv cov khoom uas neeg nquag kov.Txhua tus neeg ua haujlwm 
thiab cov neeg pab haujlwm dawb yuav tsum siv hnab looj taws thaum 
lawv mus khaws tej khoom uas muaj tej kua ntawm neeg lub cev ntub 
lossis lo.  
• Cov neeg ua haujlwm, cov neeg pab haujlwm dawb, tej cov neeg zoo 
li no, yuav tsum tsis txhob nkag mus rau hauv lub tsev ntawm lossis mus 
xyuas ib tus neeg uas tau kuaj pom tias muaj tus kabmob, muaj cov sab 
mob, lossis tau mus nyob ze ib tus neeg muaj tus kabmob COVID-19 rau 
lub caij tos zoo li CDC piav qhia nyob hauv lawv coj lus qhia uas xav 
kom ua tau. 
• Cov chaw teev kev ntseeg yuav tsum muaj ntaub ntawv qhia uas tsim 
nyog, suav nrog rau muaj cov paib nyob rau nawm cov chaw uas zoo 
thiab neeg yuav pom thiab nyob hauv cov lus lees paub qhov kev teem 
caij mus koom, los mus hais rau cov neeg uas mus sib sau ua ke thiab 
mus xyuas kom lawv yuav tsum tau siv cov ntaub npog qhov ncauj thiab 
qhov ntswg thiab kom lawv tsis txhob nyob sib ze thiab yuav tsum tau 
ntxuav tes tsis tseg siv xab pum kom luv kawg los yog ntev li 20 chib 
(second), siv cov tshuaj tua kabmob pleev tes, thiab tsis txhob mus chwv 
lawv lub ntsej muag.  
• Siv social media, lub vassab (website), ntawv xa hauv xovtooj (texts), 
email, ntawv xovxwm, tej yam zoo li, los mus hais rau cov neeg mus sib 
sau ua ke/cov neeg mus xyuas thiab cov ua haujlwm paub hais txog cov 
kev tiv thaiv uas tau npaj los tiv thaiv lawv sub lawv thiaj li yuav paub 
txog cov lus tswjhwm (suav nrog rau kev nyob twb ywm hauv tsev yog 
tias muaj cov sab mob lossis muaj kev ntxim zoo li yuav tsis xis nyob ntau, 
kev siv cov ntaub npog qhov ncauj thiab qhob ntswg, kev tsis txhob 
nyob sib ze, kev ntxuav tes thiab/lossis kev siv tshuaj tua kabmob, thiab 
kev tias yuav ua li cas thaum hnoos). ua ntej mus txog ntawm lub chaw.  
Cov neeg ua haujlwm thiab cov neeg pab haujlwm dawb yuav tsum 
hais rau cov neeg tuaj sib sau ua ke/cov neeg tuaj koom hais txog cov 
kev tiv thaiv ntawm no thaum lawv muaj lus tshaj tawm nyob rau hauv 
qhov kev teev kev ntseeg lossis thaum muab lus txais tos cov neeg tuaj 
koom.  
• Hais rau cov neeg tuaj sib sau ua ke thiab cov neeg tuaj koom 
paub ua ntej kom lawv nqa ib daim ntaub npog qhov ncauj thiab 
qhov ntswg thiab npaj ib co ntaub rau cov neeg uas hnov qab 
nqa ib daim tuaj tau siv, yog tias ua tau. 
• Lub chaw teev kev ntseeg yuav tsum ntsuas qhov kub thiab/lossis cov sab mob 
ntawm cov neeg tuaj sib sau ua ke/cov neeg tuaj koom thaum lawv tuaj 
txog thiab hais kom lawv siv cov tshuaj tuam kabmob pleev tes.  
----------------Page (10) Break----------------
                                                                    
Cov Lus Tswj Kev Ntxuav thiab Tsuag Tshuaj 
Tua Kabmob Rau Tej Chaw thiab Khoom Siv 
• Ntxuav txhua cov chaw uas muaj neeg mus los coob, xws li cov chaw 
txais qhua, cov kev taug hauv lub tsev, cov kem tsev me nyob tsev 
nteev ntuj, chaw muaj rooj sibtham, chaw dhia dejnum, thiab cov 
chaw saib ntawv thiab chaw nkag thiab tawm suav nrog rau cov ntaiv, 
cov nqaj rau neeg tuav raws tej ntaiv, thiab cov pob tswj cov tshuab 
nqa neeg nqis thiab nce tsev.Tsuag tshuaj tua kabmob rau cov chaw 
lossis khoom neeg nquag siv suav nrog rau cov pob qhov rooj, cov 
chaw tawm rooj hauv chav dej, cov chaw ntxuav tes, cov sam thiaj 
teev ntuj thiab rooj rau neeg sawv hais lus, cov thawv lossis tais thov 
nyiaj, cov thaj thov ntuj, thiab rooj zaum thiab cov chaw muaj rooj 
zaum.  
• Npaj ib txoj kev los ntxuav thiab tsuag tshuaj rau neeg cov chaw ua 
haujlwm xws li rooj saib ntawv thiab cov chav me uas siv txiag los thaiv 
thiab npaj kom muaj cov khoom yuav siv los tu.  Muab sijhawm txaus 
rau cov neeg ua haujlwm los mus ntxuav thiab tu lub tsev lub tsev teev 
kev ntseeg thaum lawv ua lawv txoj haujlwm.Yuav tsum muab cov 
dejnum ntxuav thiab tu lub tsev teev kev ntseeg rau cov neeg ua 
haujlwm ua nyob rau lub sijhawm uas lawv ua haujlwm zoo li nws yog ib 
co dejnum hauv lawv txoj haujlwm. 
• Hais kom neeg tsis txhob sib qev siv cov khoom thov ntuj thiab hauv kev 
thov ntuj (xws li cov phau ntawv thov ntuj, cov ntaub tiag pob tw, cov 
ntaub pua thov ntuj, tej yam khoom zoo li no) yog thaum twg ua tau 
thiab npaj cov phaub ntawv uas siv ib zaug xwb lossis cov phau ntawv 
siv nyob hauv cov tshuab electronic lossis hais cov neeg tuaj sib sau ua 
ke/cov neeg tuaj koom kom nyias nqa nyias li tuaj siv.Tsis txhob sib qev 
siv cov khoom ua haujlwm thiab khoom siv, xws li cov xovtooj, khoom siv 
hauv chaw dhia dejnum, cov computers, tej cov khoom zoo li no, yog 
thaum twg ua tau.  Tsis txhob sib qev cov khoom siv PPE kiag li. 
• Yog thaum twg yuav tsum tau sib qev siv, yuav tsum tau tsuag 
tshuaj tua kabmob uas siv tau cov cov khoom ntawd rau tom qab 
muaj cov kev thov ntuj lossis txhua zaus siv tag, saib qhov twg yog 
qhov nquag muaj dua, suav nrog rau cov nram qab no: sib qev siv 
cov khoom siv hauv chaw dhia dejnum (tshuab theej ntawv, 
tshuab fax, tshuab luam ntawv, xovtooj, cov txiag ntaus ntawv, cwj 
tua koob tom ntawv, tej cov khoom zoo li no) thiab cov khoom sib 
qev siv los thov ntuj, tej cov khoom zoo li no.  
• Xyuas kom meej tias cov chaw cia khoom tu vajtse yeej qhib thiab muaj 
cov yuav siv txhua lub sijhawm thiab npaj xab npum, ntawv so tes, thiab 
tshuaj tua kabmob pleev tes ntau ntxiv sub thiaj li muaj siv yog thaum 
yuav tau siv.Nquag u thiab tsuag tshuaj rau cov chaw ntxuav tes uas 
----------------Page (11) Break----------------
 
neeg siv heev tshaj.Siv paib los hais kom neeg ntxuav tes.  
• Tsuag tshuaj rau cov tshuab tuav ntawm tes hais lus (microphones) 
thiab cov ncej tuav, cov txee cia ntawv hu nkauj, khoom siv thiab lwm 
yam khoom siv saum sam thiaj thiab cov rooj rau neeg sawv hais lus 
tom qab txhua zaus siv tag.  Mus nrog cov tuam txhab ua cov khoom 
siv ntawd los mus txiav txim saib yuav tsuag cov tshuaj zoo li cas, 
tshwjxeeb tshaj cov chaw uas muas, to qhov xws li cov foam mufflers.  
• Siv cov ntaub puas rooj uas muab pov tseg tau tom qab siv tag coj los 
rau cov neeg tuaj sib sau ua ke/cov neeg tuaj koom zaum, tshwjxeeb 
tshaj yog siv rau ntawm cov chaw zaum ua to qhov lossis lub tsev teev 
kev ntseeg ntawd muaj teev kev ntau zaug hauv ib hnub.  Muab cov 
ntaub puas rooj zaum pom tseg thiab muab cov tshiab los pua tom 
qab siv tag txhua zaus.Npaj cov hnab uas pom tseg lossis ntxhua tau 
los looj cov tog hauv ncoos uas coj los siv ua chaw zaum nyob hauv 
pem teb thiab muab hloov/ntxhua tom qab txhua zaus siv tag.  
• Txuas cov taub tso tshuaj tua kabmob, uas tsis tag siv tes nias yog 
thaum twg ua tau, rau ntawm cov qhov rooj nkag mus thiab lwm 
cov chaw xws li cov chaw rau rooj sibtham, cov chaw txais qhua, 
thiab cov chaw uas lub tshuab nqa neeg nce thiab nqis tsev los 
nres.  
• Thaum yuav xaiv cov tshuaj tua kabmob, cov chaw teev kev ntseeg yuav tsum 
tau siv cov tshuaj tau txais kev pom zoo coj los siv tua tus kabmob COVID-19 
nyob ntawm lub chaw Tiv Thaiv Txhua Yam Ib Puag Ncig Environmental 
Protection Agency (EPA) teev cov tshuaj tau txais kev pom zoo thiab ua 
raws nraim li cov lus qhia siv yam tshuaj ntawd. Siv cov tshuaj tua kabmob 
uas muaj ntawv lo tias yeej tua tau cov kabmob tshiab, cov tshuaj dawb 
tov dej (bleach) (5 dia tov xyaw ib nkas loos dej), lossis cov cawv cuaj 
caum uas muaj tsawg kawg los 70% cawv xyaws uas yeej siv tau los so tej 
khoom thiab chaw.Muaj kev cob qhia cov neeg ua haujlwm txog kev siv 
tej tshuaj tua kabmob, lub tuam txhab ua cov lus qhia siv, cov kev yuav 
tsum muaj cua hliv, thiab Cal/OSHA cov kev uas yuav tsum tau ua kom siv 
tau muaj kev nyabxeeb.Cov neeg ua haujlwm thiab cov neeg pab 
haujlwm dawb uas siv cov tshauj ntxhuav lossis tshuaj tua kabmob yuav 
tsum looj hnab tes lossis siv lwm yam khoom tiv thaiv raws li cov lus qhia 
yam tshuaj ntawd.Ua raws nraim li cov kev tu kom muaj kev nyabxeeb 
rau cov neeg mob hawb pob uas lub chaw California Department of 
Public Health pom zoo kom tu thiab xyuas kom meej tias yeej muaj cua 
hliv txaus. 
• Ntxhua cov khaub ncaws thiab ntaub siv los thov ntuj tom qab txhau 
zaus siv tag lossis muaj ib qhov kev thov ntuj, siv cov dej uas kub li kub 
tau.  Hais cov neeg tuaj sib sau ua ke/cov neeg tuaj koom kom nyias 
nqa nyias hnab tuaj ntim lawv cov khaub ncaws thiab khau.  Cov neeg 
ua haujlwm, cov neeg tuaj sib sau ua ke, thiab cov neeg tuaj koom 
----------------Page (12) Break----------------
                                                                    
yuav tsum looj hnab tes thaum lawv mus muab lwm tus neeg tej khaub 
ncaws thiab khau uas tsis huv, tej cov koom zoo li no.  
• Tso tseg txoj kev uas muab cov tais lossis cov khoom thov nyiaj rau ib tus 
neeg cev mus dhau ib tus neeg.  Siv lwm cov kev muab nyiaj pab xws li 
muaj cov thawv nyob rau ntawm ib qho chaw uas tsis tag yuav tsum 
tau siv tes qhib/kaw thiab yuav muab ntxuav thiab tsuag tau tshuaj tua 
kabmob rau.  Siv cov kev muab nyiaj pab saum huabcua uas pub cov 
neeg tuaj sib sau ua ke/cov neeg tuaj koom los muab nyiaj pab tsis tau 
chwv dabtsi li.  
• Siv khoom los cim cov kev uas neeg mus coj los rau cov neeg tuaj siv 
sau ua ke/cov neeg tuaj koom los mus zaum/txhos caug sub cov thiaj li 
tsis mus rau ntawm ib qhov chaw uas neeg muab lawv lub taub hau 
mus chwv hauv pem teb.   
• Thaum muaj cov rooj sibtham thiab kev thov ntuj, ua kom muaj cov cua 
sab nraum zoov nkag los, pivtxwv, qhib cov qhov rooj/qhov rais (yog 
huabcua zoo) thiab qhib cov tshuab lim cua.  
• Thaum twg ua tau, tsis txhob cheb lossis siv lwm cov kev tu uas yuav 
ua rau kabmob ya.Siv cov tshuab nqus tsev uas muaj ib daim ntxaij 
lim hmoov av HEPA yog thaum twg ua tau. 
• Txuas cov tshuab lim cua nqa tau uas lim tau zoo, muab cov ntxaij lim 
cua hauv lub tsev hloov rau cov uas lim tau zoo tshaj plaws, thiab kho 
lwm yam los ua kom cov cua sab nraum zoov nkag tau los rau sab 
hauv tsev ntau thiab muaj cua hliv hauv cov chaw thov ntuj, cov 
chaw ua haujlwm thiab lwm cov chaw. 
 
Lus Qhia Kom Muaj Kev Tsis Txhob Nyob Sib Ze 
• Cov chaw teev kev ntseeg yuav siv lwm cov kev los thov ntuj (xws li tus 
xibhwb nyob rau ntawd thov ntuj hauv internet thiab/lossis kaw tseg rau 
neeg mus tso saib, hauv xovtooj, hauv tsheb, tej cov kev thov zoo li no) 
yog thaum twg ua tau.  
• Muab cov rooj sibtham thiab kev thov ntuj tim ntsej tim muag coj los 
tham thiab thov nyob rau nraum zoo yog thaum twg ua tau.  
• Xyuas kom meej tias cov neeg ua haujlwm thiab cov neeg tuaj sib sau 
ua ke/cov neeg tuaj koom nyob nrug ze kawg los yeej yog deb li rau 
kauj ruam. Qhov ntawm no yuav muaj siv khoom los thaiv lossis muaj cov 
cim qhov muag pom los qhia (pivtxwv, hauv pem teb lossis cim cov 
chaw zaum lossis siv paib los qhia saib cov neeg yuav zaum thiab sawv 
qhov twg).  Muab cov chaw zaum thiab sawv teev dua los mua ua kom 
cov neeg tuaj sib sau ua ke/cov neeg tuaj koom yeej nyob nrug deb li 
rau kauj ruam ntawm cov neeg uas tsis nyob ua ib tse.  Npaj los mus cia 
----------------Page (13) Break----------------
                                                                    
cov neeg zaum ib rooj tseg ib kab.  Ib tse neeg yuav zaum tau ua ke 
tiamsis yuav tsum zaum nrug deb li rau kauj ruam ntawm lwm tsev neeg.  
• Muaj cov neeg los mus pab xyuas kom neeg yeej nyob nrug deb 
hauv cov kev thov ntuj.  
• Muab lub sijhawm thov ntuj txo kom tsawg sub cov neeg tuaj sib sau 
ua ke/cov neeg tuaj koom thiaj li tsis tau nyob ntev hauv lub chaw 
teev kev ntseeg yog thaum twg ua tau.  Qhov no yuav muaj zoo li tsis 
txhob hais lus ntev, hais cov neeg tuaj sib sau/cov neeg tuaj koom kom 
lawv hnav lawv cov khaub ncaws ua ntej lawv tuaj txog ntawm lub 
chaw teev kev ntseeg, tej yam zoo li no.  
• Muab cov chaw teev kev ntseeg kaw tsis pub neeg siv, tsis pub 
muaj rooj sibtham, rau cov sijhawm uas tsis yog sijhawm thov ntuj, 
tej yam zoo li no, yog thaum twg ua tau.  
• Siv kev teem sijhawm mus koom los mus ua kom tsis txhob muaj cov neeg 
tuaj sib sau ua ke/cov neeg tuaj koom coob tuaj cov chaw teev kev 
ntseeg rau tib lub sijhawm.  Qhov no yuav muaj kev teem sijhawm nyob 
computer lossis lwm yam txujci.  
• Hais kom cov neeg tuaj sib sau ua ke/cov neeg tuaj koom los mus ntsib 
tib co tib neeg, tshwjxeeb tshaj yog cov kev thov ntuj uas yuav tsum tau 
muaj tsis tseg thiab/lossis yuav tsum kom muaj neeg coob txaus.  Qhov 
no yuav txo tau qhov kev sibkis los ntawm qhov kev tsis muaj coob tus 
neeg txawv uas yuav los nyob sib ze.  
• Muaj kev sib ntsib ntau ntxiv (hauv ib hnub lossis ib limpiam) sub cov 
neeg tuaj koom cov kev sib ntsib thiab kev thov ntuj rau tib lub sijhawm 
thiaj tsis muaj neeg coob.  Muab cov chaw sib ntsib ntxuav thiab tu tom 
qab txhua zaus siv raws li piav qhia nyob hauv cov lus qhia uas xav kom 
ua tau ntawm no.  
• Tsis txhob muaj cov kev sib sau ua ke loj uas ua rau cov neeg tuaj sib 
sau ke/cov neeg tuaj koom yuav tau txav chaw thiab ua rau muaj 
kev nyob sib ze thaum muaj cov kev sib sau, xws li cov kev sib sau mus 
hloog hu nkauj, cov kev sib sau ua kev zoo siab thiab kev nco txog 
rau cov hnub so haujlwm lossis ib yam tseemceeb hauv lub neej.  
• Cov menyuam yaus yuav tsum nrog cov neeg hauv tsev neeg nyob 
thiab tsis txhob mus nrog cov menyuam ntawm lwm tsev neeg sib 
hais kiag li thaum mus rau hauv cov chaw teev kev ntseeg.  Muab 
cov chaw dhia ua si thiab cov kev ua si thiab cov kev pab rau cov 
menyuam yaus kaw yog thaum twg yuav ua tsis tau kom lawv nyob 
ze kawg los yeej yog nrug deb li rau kauj ruam ntawm lwm tus neeg.  
• Hais cov neeg tuaj sib sau ua ke/cov neeg tuaj koom kom lawv yuav 
tsum nyob deb ntawm lwm tus neeg uas tsis yog lawv tsev neeg, tsis 
----------------Page (14) Break----------------
                                                                    
txhob chwv khoom, thiab kom tawm ntawm lub chaw teev kev ntseeg 
mus yog lawv tsis xis nyob.  
• Tsis txhob muaj kev sib chwv rau kev ntseeg thiab/lossis kev ua dab 
qhuas, xws li tuav tes, tsuas pub muaj nyob hauv tsev neeg xwb.  
• Muaj cov neeg ua haujlwm los mus qhia kom cov neeg mus rau ntawm 
cov chaw thov ntuj thaum lawv tuaj txog los ua kom tsis txhob muaj 
neeg coob nyob ntawm cov chaw txais qhua lossis cov chaw neeg 
coob tus siv.  Muaj neeg los pab cov tib neeg nrhiav chaw zaum thiab 
sawv uas nrug deb li rau kauj ruam ntawm lwm qhua/lwm tsev neeg.  
Hais cov neeg tuaj sib sau ua ke/cov neeg tuaj koom kom ua pab tuaj 
thiab ua pab rov los mus ua kom tsis txhob muaj neeg taug kev sib 
chab sib chaws.  Txais thiab tso cov neeg tuaj sib sau ua ke/cov neeg 
tuaj koom ntawm cov thaj teev ntuj, cov rooj rau neeg sawv hais lus, 
cov chav sib ntsib kom mus tau tsis txhob muaj kev nyob sib ze thiab ua 
kom tsis txhob muaj neeg mus kev sib chab sib chaws, txog qhov ua 
tau.  
• Muab cov qhov rooj qhib cia lossis tuav kom tsis txhob kaw thaum muaj 
cov neeg tuajs sib sau ua ke/cov neeg tuaj koom coob nkag thiab 
tawm ntawm cov chaw teev kev ntseeg, yog ua tau thiab ua raws li 
cov lus tswj kev ruaj tseg thiab kev nyabxeeb.  
• Kaw lossis txwv cov chaws uas muaj neeg coob siv, xws li cov chav so, 
cov chav ua noj, cov kev nkag thiab tawm uas ntxim yuav muaj neeg 
mus sib sau thiab tham lus.   Siv khoom los thaiv lossis muab cov rooj/rooj 
zaum teeb kom nrug deb yog thaum twg muaj neeg siv cov chaw no tsis 
tseg.  
• Tshem tawm lossis nrhiav lwm txoj kev uas tsis muaj neeg mus chwv ntau 
rau cov chaw muaj dej xws li cov taub dej ntxuav plig, cov dab ntxuav 
tes, thiab cov taub ntim dej rau neeg siv/dej thov ntuj.  Muab cov dej hliv 
tawm thiab muab cov dej tshiab los hliv rau tom qab txhuas zaus siv tag.  
Yog thaum twg ntxim yuav muaj dej txaws, cov neeg ua haujlwm, cov 
neeg tuaj sib sau ua ke, cov neeg tuaj koom, cov neeg zoo li no yuav siv 
tau khoom los tiv thaiv lawv cov qhov muag, qhov ntswg thiab qhov 
ncauj, siv cov ntaub npog qhov ncauj thiab qhov ntswg, tsom iav qhov 
muag, thiab/lossis cov khoom thaiv ntsej muag.  Cov neeg yuav tsum 
muab cov khoom uas rov qab siv tau xws li cov khoom thaiv ntsej muag 
thiab tsom iav qhov muag tu siv tshuaj tua kabmob tom qab txhua zaus 
siv tag.  
• Yog thaum twg yuav tsum tau ntxuav tus neeg, muab cov dejnum 
ntawd hloov yog thaum twg ua tau los ua kom tsis txhob muaj dej txaws 
thiab kom tsis txhob tau tu thiab tsis txhob tau siv tshuaj los tu cov chaw 
ntxuav ntawd.  Hais kom neeg ntxuav tom tsev ua ntej tuaj rau ntawm ib 
lub chaw, yog ua tau.  
----------------Page (15) Break----------------
                                                                    
• Muab cov chaw teeb cov rooj rau neeg sawv hais lus thiab khoom tso 
suab nrov (speaker), cov chaw dhia dejnum, cov chaw sib ntsib, cov 
chaw sibtham, tej yam zoo li no, coj los teeb dua kom cov neeg nyob 
tau nrug deb li rau kauj ruam ntawm lwm tus neeg.   
• Ua kom muaj kev mus thiab los nyob ntawm cov kem tsev thiab cov kev 
neeg mus los, yog ua tau, thiab muab ib txoj kev ua txoj nkag thiab ib 
txoj ua txoj tawm hauv cov chaw sib ntsib, cov chaw dhia dejnum, cov 
chaw zoo li no, los mus pab ua kom neeg tsis txhob nyob sib ze thiab ua 
kom neeg nyob nrug deb thaum lawv taug kev ncaj lwm tus neeg uas 
taug txoj kev sab tom.  
• Txwv cov neeg uas caij lub tshuab nqa neeg nce thiab nqis tsev ua ke.  
Muaj paib qhia txog cov lus tswjhwm ntawm no.  
• Siv cov kev dhia dejnum, yog thaum twg ua tau thiab yuav tsum tau ua, 
los mus txwv cov neeg ua haujlwm thiab cov neeg tuaj sib sau ua 
ke/cov neeg tuaj koom kom tsis txhob muaj coob leej nyob ua ke hauv 
cov chaw dhia dejnum, cov chaw sib ntsib, cov chaw zoo li no.   Qhov 
no tej zaum yuav muaj kev teem caij mus ntsib (pivtxwv, txhob muab 
cov caij pib/xaus teem rau ib lub sijhawm), ua kom cov ua haujlwm tuaj 
ua ib hnub tseg ib hnub, tsis txhob ua ib txij rov qab tuaj rau ntawm cov 
chaw teev kev ntseeg, lossis siv cov kev thov ntuj saum huabcua mus 
ntxiv.  
• Pub cov neeg ua haujlwm thiab cov neeg pab haujlwm dawb uas 
thov kom muab lawv cov dejnum hloov los mus ua kom lawv tsis 
txhob muaj kev nyob ze cov neeg tuaj sib sau ua ke/cov neeg tuaj 
koom thiab lwm cov neeg ua haujlwm ntau (pivtxwv, ua cov dejnum 
ntawm txoj haujlwm thiab tsis yog ua tus nrhiav chaw rau neeg mus 
zaum lossis sawv lossis saibxyuas cov haujlwm ntaub ntawv hauv 
huabcua (telework). 
• Tsis txhob tso cov neeg mus so thiab noj su rau tib lub sijhawm, tsis 
txhob ua txhaum cov cai them nyiaj hli thiab cov sijhawm ua haujlwm, 
los mus ua kom tau raws li cov lus tswj kev tsis txhob nyob sib ze. 
• Tso tseg cov kev tawm rooj uas tsis tsim nyog thiab hais kom muaj cov 
rooj sibtham sau huabcuam hauv xovtooj lossis hauv internet.  
• Muab cov chaw uas muaj khoom lossis ntaub ntawv rau neeg nqa xws 
li cov chaw tso cov phau me thiab cov txee cia ntawv kaw thiab mam 
li muab khoom ntawm no rau cov neeg tuaj sib sau ua ke/cov neeg 
tuaj koom ib tus zujzus yog thaum yuav tau muab.  Muab tej khoom 
thiab ntaub ntawv hauv khoom electronic.  
• Txwv cov neeg mus siv chav dej rau tib lub sijhawm los ua kom tsis txhob 
muaj kev nyob sib ze.  
----------------Page (16) Break----------------
                                                                    
• Hais cov neeg ua haujlwm, cov neeg tuaj sib sau ua ke, cov neeg 
tuaj koom, cov neeg zoo li no, kom lawv tsis txhob tuav tes, sib puag, 
thiab siv cov kev sib fim zoo li no uas yuav ua rau tsis muaj kev nyob 
nrug deb.  Hais kom neeg nco tes lossis lwm yam kev sib fim.  
• Muab cov tshav nres tsheb teev dua kom tsis txhob muaj cov chaw 
uas cov tsheb los daig coob ua ke thiab ua kom nyob nrug deb 
(pivtxwv, tsuas pub neeg nres ib lub chaw nres tsheb ces tseg li lub).  
Yog muaj cov kev teev ntuj uas nyob hauv tsheb, xyuas kom meej tiab 
cov qhov rais thiab qhov rooj tsheb yeej kaw yog nres tsis tau kom nrug 
deb li rau kauj ruam ntawm lwm lub tsheb.  
• Cov neeg uas ntxim yuav kis tau tus kabmob COVID-19 suav nrog rau 
cov neeg muaj hnub nyoog siab lawm thiab cov neeg uas muaj ntau tus 
mob yeej muab kev txhawb nqa tsis tseg rau cov kev teev ntuj thiab lwm 
yam dejnum uas tsis muaj kev teev lossis ua dejnum tim ntsej tim muag.  
 
Cov Kev Tiv Thaiv Rau Cov Chaw Teev Kev 
Ntseeg 
• Tso tseg cov kev npaj zaub mov thiab dej haus uas neeg yuav mus nqa 
tau tus kheej coj los noj lossis haus.  Tsis txhob muaj cov kev nqa zaub 
mov tuaj noj ua ke lossis cov kev noj mov thiab haus dej haus cawv zoo 
li no uas yuav rau muaj sibkis mob.  Yog tias yuav tsum tau muaj zaub 
mov noj thiab dej haus, npaj cov zaub mov thiab dej haus uas muab 
ua ib zaug noj lossis haus, siv cov khoom ntim uas muab pom tseg tau 
yog thaum twg ua tau.  Cov neeg ua haujlwm lossis neeg pab haujlwm 
dawb uas muab zaub mov rau neeg yuav tsum ntxuav tes tsis tseg 
thiab looj cov hnab tes uas muab pom tseg tau.  
• Tso tseg txoj kev hu nkauj (xyaum, hauv kev teev ntuj, tej lub sijhawm 
zoo li no), seev suab, thiab lwm yam kev cai thiab kev ua uas nws yuav 
ua rau muaj kev sibkis los ntawm cov qhaub ncaug thaum ua pa tawm.  
Siv lwm txoj kev los ua cov dejnum no (xws li tso hauv internet) los ua 
kom cov tib neeg tuaj sib sau uas ua cov dejnum no yeej nyias nyob 
nyias tsev.   
• Hloov cov kev cai siv rau tej co kev ntseeg uas zoo li yuav ua rau muaj 
kev sibkis ntawm tus kabmob COVID-19.  Cov pivtxwv yog tso tseg cov 
kev cai sib hnia, pub tsawg tus neeg los ua tej kev cai, ua kom tsis txhob 
tau siv tib lub khob, muab cov ncuav tso rau ntawm lub xib tes, tsis txhob 
muab tso rau ntawm tus nplaim, npaj cov khoom txi ntuj qhwv ua tej pob 
tso rau ntawm lub rooj zaum ua ntej lub sijhawm teev ntuj, tej yam zoo li 
no, kom ua tau raws nraim li CDC cov lus qhia uas xav kom ua tau. 
 
----------------Page (17) Break----------------
                                                                    
Cov Kev Tiv Thaiv Rau Ntees Tuag 
• Tsis txhob pub neeg coob mus xyuas thiab muab cov sijhawm qhib rau 
neeg mus xyuas tso kom nyias muaj nyias sijhawm nyob rau ntawm cov 
ntees tuag, ntawm cov sijhawm neeg mus sawv ntawm lub hleb, tej yam 
zoo li no, yog ua tau.  Ua raws nraim li cov kev ntxuav thiab tsuag tshuaj 
tua kabmob uas tau muab piav qhia nyob hauv cov lus qhia uas xav 
kom ua tau ntawm no.  Yog thaum twg ua tau, hais rau cov neeg tuaj 
xyuas kom lawv nyob nrug deb ntawm lwm tus neeg, ntawm cov neeg 
ua haujlwm thiab cov neeg pab haujlwm dawb, thiab ntawm tus neeg 
tuag.  
• Hloov cov kev cai ntxuav thiab tu khaub ncaws rau cov neeg uas 
tuag tus kabmob COVID-19 hnav, kom ua tau raws nraim li cov lus 
qhia uas xav kom ua tau los ntawm lub chaw CDPH thiab CDC. Yog 
tias txoj kev ntxuav lossis kev tu khaub ncaws rau hnav yeej yog ib co 
kev cai tseemceeb rau lawv txoj kev ntseeg, mus nrog cov neeg ua 
haujlwm hauv lub tsev txias thiab tsev neeg sibtham los mus ua kom 
tsis txhob muaj kev mus ze tus neeg ntau.  Txhua tus neeg uas mus 
koom cov dejnum no yuav tsum looj cov hnab tes uas muab pom tseg 
tau thiab yog tias yuav muaj kua dabtsi txaws, cov tib neeg yuav tsum 
siv lwm cov khoom tiv thaiv ntxiv suav nrog rau khoom tiv thaiv qhov 
muag, qhov ntswg, thiab qhov ncauj, xws li daim thaiv ntsej muag.  
• Mus nug thiab ua raws nraim li lub nroog cov lus qhia uas xav kom ua 
tau hais txog qhov tias yuav pub muaj neeg coob npaum li cas, kev 
tawm rooj, kev ua lub ntees rau cov neeg tuag tus kabmob COVID-
19, tej yam zoo li no.  
• Siv lwm txoj kev thiab hloov cov kev cai hais txog cov chaw teev kev 
ntseeg hais los saum no, uas muaj kev cuam tshuam rau ntees tuag.  
 
 
 
 
 
1 Nws muaj lwm yam ntxiv uas yuav tsum tau ua rau cov neeg uas ntxim yuav kis tau tus 
kabmob.  Cov tsev mus dhia ua si yuav tsum tau ua raws nraim li tag nrho California Lub Chaw 
Dhia Dejnum Saibxyuas Kev Nyabxeeb thiab Kev Noj Qab Nyob Zoo Ntawm Haujlwm 
(Cal/OSHA) kev tiv thaiv thiab kev npaj los mus ua raws li cov lus qhia uas xav kom ua tau nrog 
rau cov lus qhia uas xav kom ua tau los ntawm lub Chaw Tswj thiab Tiv Thaiv Kabmob (CDC) 
thiab lub chaw California Lub Tuav Dejnun Saibxyuas Pejxeem Txoj Kev Noj Qab Nyob Zoo 
(CDPH). Ntxiv ntawd, cov chaw haujlwm yuav tsum npaj los hloov lawv cov kev dhia dejnum 
yog thaum twg cov lus qhia uas xav kom ua tau ho hloov.  
 
----------------Page (18) Break----------------
