---
PDFFormatVersion: 1.6
IsAcroFormPresent: false
IsXFAPresent: false
Title: Energy and Utilities
Author: Kaina Pereira
Producer: AbleDocs Inc.
CreationDate: D:20200717195127-04'00'
ModDate: D:20200805211944-07'00'
date_created: Fri Jul 17 2020 19:51:00 GMT-0700
date_modified: Fri Jul 17 2020 19:51:00 GMT-0700
---
1 
GABAY NG 
INDUSTRIYA 
PARA SA 
COVID-19: 
Enerhiya at Mga 
Utilidad 
Hulyo 29, 2020 
covid19.ca.gov 
----------------Page (0) Break----------------
                                                                    
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado 
at Direktor ng Departamento ng Pampublikong Kalusugan ng California ng utos na 
nag-aatas sa karamihan sa mga taga-California na manatili sa bahay upang pigilan 
ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (walang 
sintomas ang ilang tao) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong gulang 
o pataas at ang may dati nang malulubhang medikal na kondisyon, tulad ng sakit sa 
puso o sakit sa baga o diabetes, ay may mas malaking pagkakataong ma-ospital at 
magkaroon ng malulubhang komplikasyon. Pinakamalaki ang posibilidad ng paghawa 
kapag ang mga tao ay may malapitang pakikipag-ugnayan o nasa lugar na hindi 
maayos ang bentilasyon na may kasamang nahawaan na tao, kahit na walang 
anumang sintomas o hindi pa nagkakaroon ng mga sintomas ang taong iyon. 
Sa ngayon, walang tumpak na impormasyon tungkol sa bilang at mga rate ng COVID-
19 ayon sa industriya o mga grupo ng trabaho, kabilang ang mga napakahalagang 
manggagawa sa imprastraktura. Nagkaroon ng maraming paglaganap sa iba't ibang 
lugar ng trabaho, na nagpapahiwatig na nasa panganib na makakuha o 
makapagpasa ng COVID-19 ang mga manggagawa. Kasama sa mga halimbawa ng 
mga lugar ng trabaho na ito ang mga ospital, pasilidad ng pangmatagalang 
pangangalaga, kulungan, produksyon ng pagkain, warehouse, planta sa pagproseso 
ng karne, at grocery store. 
Habang nagbabago ang mga utos na manatili sa bahay, napakahalagang gawin 
ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible, 
✓ paggamit ng mga takip sa mukha ng mga manggagawa (kung saan 
hindi kinakailangan ang proteksyon sa paghinga) at mga 
customer/kliyente, 
✓ madalas na paghuhugas ng kamay at regular na paglilinis at pagdidis-impekta, 
✓ pagsasanay ng mga manggagawa sa mga nabanggit at iba pang bahagi 
ng plano sa pag-iwas sa COVID-19. 
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan sa 
mga awtoridad sa kalusugan ng publiko upang mahinto ang pagkalat ng virus. 
 
----------------Page (1) Break----------------
                                                                    
LAYUNIN 
Nagbibigay ng dokumentong ito ng patnubay para sa industriya ng enerhiya at mga 
utilidad upang suportahan ang isang ligtas at malinis na kapaligiran para sa mga 
manggagawa.  
TANDAAN: Ang mga tagapag-empleyo na kasangkot sa konstruksyon ng 
infrastructure ng enerhiya at mga utilidad ay dapat ding sumangguni sa mga 
alituntunin para sa mga tagapag-empleyo sa konstruksyon na makukuha sa 
Mapa ng Daan ng Resilience sa COVID-19 na website.  
Hindi nakalaan ang patnubay na ito na kanselahin or bawiin ang mga karapatan ng 
sinumang manggagawa, alinman sa pambatas, pangregulatoryo, o batay sa 
collective bargaining at hindi ito kumpleto, dahil hindi ito naglalaman ng mga utos ng 
county tungkol sa kalusugan, at hindi rin ito kapalit sa anumang umiiral na 
pangregulatoryo na kinakailangan na nauugnay sa kaligtasan at kalusugan katulad 
ng mga iyong ng Cal/OSHA. 1Manatiling nakasubaybay sa mga pagbabago sa 
patnubay sa pampublikong kalusugan at mga pang-estado/lokal na kautusan, 
habang nagpapatuloy ang sitwasyon ng COVID-19. Ang Cal/OSHA ay may mas 
malawak na gabay sa kanilang Pangkalahatang mga Alituntunin ng Cal/OSHA sa 
webpage ng Pagprotekta sa mga Manggagawa mula sa COVID-19. Ang CDC ay 
may karagdagang gabay para sa mga negosyo at employer. 
 
Kinakailangang Paggamit ng mga Takip sa Mukha 
 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad.  
 
Dapat magsuot ng mga takip sa mukha ang mga nasa California kapag 
nagtatrabaho sila, sa lugar ng trabaho man o sa labas ng site, kapag: 
• Personal na nakikipag-ugnayan sa sinumang miyembro ng publiko; 
• Nagtatrabaho sa anumang espasyong binisita ng mga miyembro ng publiko, 
mayroon mang sinumang mula sa publiko na naroroon sa oras na iyon o wala; 
• Nagtatrabaho sa anumang espasyo kung saan naghahanda o nagbabalot ng 
pagkain para ibenta o ipamahagi sa iba; 
• Nagtatrabaho o naglalakad sa mga common area, tulad ng mga pasilyo, 
hagdanan, elevator, at paradahan; 
• Nasa anumang silid o kulob na lugar kung saan mayroong iba pang tao 
(maliban sa mga miyembro ng sariling sambahayan o tirahan) kapag hindi 
maaaring pisikal na makalayo; 
----------------Page (2) Break----------------
•Nagmamaneho o nagpapatakbo ng anumang pampublikong transportasyon o
paratransit na sasakyan, taxi, o sasakyan para sa pribadong serbisyo ng kotse o
ride-sharing kapag may mga pasahero. Kapag walang pasahero, mariing
inirerekomenda ang mga takip sa mukha.
Makikita sa gabay ang kumpletong mga detalye, kasama ang lahat ng kinakailangan 
at pagbubukod sa mga patakarang ito. Mariing hinihikayat ang mga takip sa mukha 
sa iba pang pagkakataon, at maaaring magpatupad ang mga employer ng mga 
karagdagang kinakailangan sa takip sa mukha sa pagtupad ng kanilang obligasyong 
magbigay ng ligtas at malusog na lugar ng trabaho. Nararapat na mabigyan ng mga 
employer ang mga manggagawa ng mga takip sa mukha o ibalik sa mga 
manggagawa ang gastos para sa makatuwirang bayad sa pagkuha ng mga ito.
Ang mga employer ay dapat bumuo ng patakaran sa akomodasyon para sa 
sinumang manggagawa na nakakatugon sa isa sa mga pagbubukod sa pagsusuot ng 
takip sa mukha. Kung ang isang manggagawa na dapat ay kinakailangang magsuot 
ng takip sa mukha dahil sa madalas na pakikipag-ugnayan sa iba ay hindi maaaring 
magsuot ng takip sa mukha dahil sa kondisyong medikal, dapat siyang bigyan ng hindi 
mahirap gamiting kahalili, tulad ng face shield na may drape na nakalaylay sa ilalim, 
kung posible, at kung maaari itong gawin sa kabila ng kondisyong medikal. 
Dapat alam ng mga negosyong bukas sa publiko ang mga pagbubukod sa pagsusuot 
ng mga takip sa mukha na nasa Gabay sa Takip sa Mukha ng CDPH at hindi sila 
maaaring magbukod ng sinumang miyembro ng publiko para sa hindi pagsusuot ng 
takip sa mukha kung sumusunod siya sa gabay. Kakailanganin bumuo ang mga 
negosyo ng mga patakaran para sa pangangasiwa ng mga pagbubukod na ito sa 
pagitan ng mga customer, kliyente, bisita, at manggagawa. 
----------------Page (3) Break----------------
                                                                    
Planong Partikular sa Lugar ng Trabaho 
• Magtatag ng plano sa pag-iwas sa COVID-19 na nakasulat at partikular 
sa lugar ng trabaho sa bawat lokasyon, magsagawa ng 
komprehensibong pagtatasa ng panganib sa lahat ng lugar ng trabaho 
at gawain sa trabaho, at magtalaga ng tao sa bawat establisamiyento 
upang maipatupad ang plano. 
• Isama ang Gabay sa Takip sa Mukha ng CDPH sa Planong Partikular sa 
Lugar ng Trabaho at maglagay ng patakaran para sa pangangasiwa 
ng mga pagbubukod. 
• Alamin ang impormasyon sa pakikipag-ugnayan para sa lokal na 
kagawaran ng kalusugan kung saan matatagpuan ang 
pagpapatakbo para sa pagbibigay ng impormasyon tungkol sa mga 
paglaganap ng COVID-19 sa mga manggagawa o customer. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa 
mga manggagawa at kanilang mga kinatawan. 
• Regular na suriin ang establisamiyento para sa pagsunod sa plano at 
idokumento at iwasto ang mga matutukoy na pagkukulang. 
• Siyasatin ang anumang kaso ng COVID-19 at alamin kung may 
anumang salik na may kaugnayan sa trabaho na maaaring 
nakatulong sa pagkakaroon ng sakit. I-update ang plano kung 
kinakailangan upang makaiwas sa higit pang kaso. 
• Ipatupad ang mga kinakailangang proseso at protokol kapag 
may paglaganap sa isang lugar ng trabaho, alinsunod sa Mga 
patnubay ng CDPH. 
• Tukuyin ang mga malapitan na pakikipag-ugnayan (nasa loob ng 
anim na talampakan sa loob ng 15 minuto o mas matagal pa) ng 
isang nahawaang manggagawa at gumawa ng mga hakbang 
upang ibukod ang (mga) manggagawang nagpositibo sa 
COVID-19 at mga malapitan na nakaugnayan. 
• Sumunod sa mga patnubay sa ibaba. Kapag hindi ito nagawa, 
maaaring may mga magkasakit sa lugar ng trabaho na maaaring 
maging sanhi ng pansamantalang pagsasara o pagiging limitado ng 
pagpapatakbo. 
 
 
 
----------------Page (4) Break----------------
Plano sa Estratehikong Operasyon 
•Kilalanin kung makakaapekto sa pagbalanse ng load ang mga
pagpapasyang dagdagan/suspindihin/bawasan ang mga operasyon
sa mga pangunahing account.
•Pagpasyahan kung natukoy ng organisasyon ang mga pasilidad na
kritikal sa pagpapatakbo ng energy grid at nagsagawa ng mga
suporta para sa pag-sequester sa mga pasilidad na iyon (mga serbisyo
para sa pagkain/tubig/kalinisan/medikal, pamilya sa site, personal na
kagamitang pang-proteksyon, atbp.).
•Bumuo ng plano at proseso upang maisapriyoridad ang trabaho sa
mga lugar na kinasasangkutan ang pagkakalantad sa mga
mapanganib na sustansya, kabilang ang pagsasapriyoridad ng mga
kautusan at kahilingan sa trabaho at tagal ng pagtugon sa mga
pagtagas.
•Magpatupad o magpalawak ng mga programang nagbibigay ng
tumutulong sa utilidad tulad ng programa ng tulong sa enerhiya para sa
tahanang may mababang kita o mga katulad na pamamaraan na
nagbibigay ng pinansyal na tulong para sa paggamit ng air conditioner
sa tahanan.
Mga Paksa para sa Pagsasanay sa Manggagawa 
•Impormasyon tungkol sa COVID-19, kung paano pigilan ang pagkalat
nito, at kung aling mga dati nang kondisyon sa kalusugan ang posibleng
dahilan upang mas madaling mahawa ng virus ang mga indibidwal.
•Pag-screen  sa  sarili  sa  bahay,  kasama  ang  pagsusuri  ng  temperatura
at/o sintomas gamit ang Mga patnubay ng CDC.
•Ang kahalagahan ng hindi pagpasok sa trabaho:
oKung may mga sintomas ng COVID-19 ang isang
manggagawa gaya ng inilarawan ng CDC, tulad ng lagnat o
panginginig, pag-ubo, pagiging hirap sa paghinga,
pagkapagod, pananakit ng kalamnan o katawan, pananakit
ng ulo, bagong pagkawala ng panlasa o pang-amoy,
namamagang lalamunan, baradong ilong o tumutulong sipon,
pagduruwal, pagsusuka, o pagtatae, O
oKung na-diagnose na may COVID-19 ang isang manggagawa
at hindi pa siya pinapalabas sa isolation, O
oKung, sa loob ng nakalipas na 14 na araw, nakisalamuha ang
isang manggagawa sa isang taong na-diagnose na may
----------------Page (5) Break----------------
 
COVID-19 at itinuturing siyang potensyal na makakahawa (ibig 
sabihin, nasa isolation pa rin). 
• Bumalik sa trabaho pagkatapos makatanggap ang manggagawa 
ng diagnosis na may COVID-19 kung 10 araw na ang lumipas mula 
noong unang lumabas ang mga sintomas, maayos na ang kanilang 
mga sintomas, at hindi nilagnat ang manggagawa sa loob ng 
nakalipas na 72 oras (nang hindi gumagamit ng mga gamot para sa 
lagnat).  Makakabalik lang sa trabaho ang isang manggagawang 
na-diagnose na may COVID-19 na walang sintomas kung 10 araw na 
ang lumipas mula noong petsa ng unang nagpositibong pagsusuri sa 
COVID-19.  
• Humingi  ng  medikal  na  atensyon  kung  lumubha  ang  kanyang  mga 
sintomas,  kasama  na  ang  tuluy-tuloy  na  pananakit  o  presyon  sa 
dibdib, pagkalito, o pagiging asul ng labi o mukha. May mga update 
at karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 segundo 
(o paggamit ng hand sanitizer na may hindi bababa sa 60% ethanol 
(mas mainam) o 70% isopropanol (kung hindi magagamit ng mga 
batang walang patnubay ang produkto) kapag hindi makakapaghugas 
ng kamay ang mga manggagawa, alinsunod sa Mga patnubay ng 
CDC). 
• Ang kahalagahan ng pisikal na pagdistansiya, sa oras ng trabaho at 
sa labas ng oras ng trabaho (tingnan ang seksyon ng Pisikal na 
Pagdistansiya sa ibaba). 
• Wastong paggamit ng mga takip sa mukha, kabilang ang: 
o Hindi pinoprotektahan ng mga takip sa mukha ang may suot 
at hindi personal protective equipment (PPE) ang mga ito. 
o Makakatulong ang mga takip sa mukha na protektahan ang mga 
taong malapit sa may suot, ngunit hindi pinapalitan nito ang 
pangangailangan para sa pisikal na pagdistansiya at madalas na 
paghuhugas ng kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng 
mga takip sa mukha. 
o Iwasang humawak sa mga mata, ilong, at bibig. 
o Hindi dapat ipahiram sa iba ang mga takip sa mukha at dapat labhan o 
itapon ang mga ito pagkatapos ng bawat shift. 
----------------Page (6) Break----------------
                                                                    
• Impormasyong nasa Patnubay ng CDPH para sa Paggamit ng mga Takip 
sa Mukha, na ipinag-uutos ang mga sitwasyon kung saan dapat 
magsuot ng mga takip sa mukha at ang mga pagbubukod, pati na rin 
ang anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip sa 
mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Tiyaking maayos na sinanay sa mga patakaran sa pag-iwas sa COVID-19 
at may kinakailangang supply at PPE ang sinumang hiwalay na 
kontratista at pansamantala o nakakontratang manggagawa sa 
pasilidad. Maagang pag-usapan ang mga responsibilidad na ito 
kasama ng mga organisasyong nagbibigay ng mga pansamantala at/o 
nakakontratang manggagawa. 
• Impormasyon tungkol sa mga benepisyo sa bayad na pagliban sa 
trabaho na maaaring kwalipikadong matanggap ng manggagawa 
para gawing mas magaan sa bulsa ang pananatili sa bahay. Tingnan 
ang karagdagang impormasyon tungkol sa mga programa ng 
pamahalaan na sumusuporta sa pagliban kapag may sakit at 
kabayaran ng manggagawa para sa COVID-19, kasama na ang mga 
karapatan ng mga manggagawa na lumiban kapag may sakit sa ilalim ng 
Batas sa Tugon sa Coronavirus ng  Pamilya Muna at mga karapatan 
ng mga manggagawa sa mga benepisyo ng kabayaran ng mga 
manggagawa at pagpapalagay ng kaugnayan sa trabaho ng COVID-
19 alinsunod sa  Ehekutibong Kautusan ng Gobernador N-62-20 habang 
may bisa ang Order na iyon. 
 
Mga Indibidwal na Hakbang sa Pagkontrol at 
Pag-screen 
• Magsagawa ng mga pagsusuri para sa temperatura at/o sintomas para 
sa lahat ng manggagawa sa pagsisimula ng kanilang shift at sa 
sinumang tauhang pumapasok sa pasilidad. Dapat paghigpitan ang 
pagpapapasok sa pasilidad ng mga hindi manggagawa sa mga taong 
nauuri ng pangasiwaan bilang mahalaga at dapat silang 
makakumpleto ng pagsusuri sa temperatura at/o sintomas bago 
pumasok. Tiyaking iniiwasan ng screener ng temperatura/sintomas ang 
malapit na pakikisalamuha sa mga manggagawa hangga't maaari.  
• Kung nangangailangan ng screening sa sarili sa bahay, na isang 
naaangkop na alternatibo sa pagbibigay nito sa establisamiyento, 
tiyaking nagsagawa ng screening bago umalis sa bahay ang 
manggagawa para sa kanilang shift at sumusunod ito sa mga 
----------------Page (7) Break----------------
                                                                    
patnubay ng CDC, tulad ng inilalarawan sa seksyong Mga Paksa para 
sa Pagsasanay sa Manggagawa sa itaas. 
• Hikayatin ang mga manggagawang may sakit o nagpapakita ng mga 
sintomas ng COVID-19 na manatili sa bahay. 
• Dapat ibigay ng mga employer sa mga manggagawa ang lahat ng 
kinakailangang kagamitan sa proteksyon, kabilang ang proteksyon sa 
mata at guwantes kung kinakailangan. 
• Dapat pag-isipan ng mga employer kung saan maaaring kapaki-
pakinabang ang paggamit ng disposable glove upang suportahan ang 
madalas na paghuhugas ng kamay o paggamit ng hand sanitizer; 
kabilang sa mga halimbawa ang mga manggagawang nagi-screen ng 
iba para sa mga sintomas o nangangasiwa ng mga bagay na madalas 
hawakan. 
• Magbigay ng kinakailangang kagamitan at mga suporta para sa mga 
line crew na maaaring kinakailangang tumugon sa pagkagambala ng 
grid, kabilang ang lahat ng kinakailangang kagamitan para sa kaligtasan 
para sa mga crew na nagsasagawa sa mga lugar na may mataas na 
bilang ng mga impeksyon. 
• Magsagawa ng mga pang-araw-araw na pagtatagubilin sa kaligtasan 
bago pumunta ang mga manggagawa sa field para sa mga tawag ng 
serbisyo  at  bumuo  ng  mga  panloob  na  komunikasyo  na  maa-update 
nang regular tungkol sa paggamit ng PPE at iba pang kinakailangan sa 
pagbabawas. 
 
Mga Protokol sa Paglilinis at Pagdis-impekta 
• Magsagawa ng ganap na paglilinis ng mga lugar na may mataas na 
trapiko, tulad ng mga kwartong pahingahan, lugar para sa tanghalian, at 
lugar sa pagbibihis, at lugar ng pasukan at labasan kabilang ang mga 
hagdanan at stairwell, barandilya, at kontrol sa elevator. Disimpektahin 
nang madalas ang mga karaniwang ginagamit na ibabaw, kabilang ang 
mga hawakan ng pinto, kubeta, at pasilidad sa paghuhugas ng kamay. 
• Linisin ang mga nahahawakang ibabaw sa pagitan ng mga shift o 
mga gumagamit, alinman ang mas madalas, kabilang ang, ngunit 
hindi limitado sa, mga ibabaw sa pagtatrabaho, kasangkapan, 
hawakan, at pangsarado, at pag-kontrol sa stationary, hand-held, at 
mobile na kagamitan (kabilang ang mga ibabaw sa mga cab ng mga 
sasakyan, two-way na radyo, detector ng gas, metro ng kuryente, at 
pag-kontrol ng mga aerial lift bucket). 
• Iwasan ang pagbabahagi ng mga telepono, handheld na mobile 
----------------Page (8) Break----------------
                                                                    
communication, gamit sa opisina, iba pang kasgankapan sa trabaho, o 
kagamitan hangga’t maaari. Kung maaari, dapat magbigay ng mga 
indibidwal na nakatalagang peripheral na kagamitan (mga keyboard, 
handset, headset, upuan, atbp.). Huwag kailanman magbahaginan ng 
PPE. 
• Tiyaking patuloy ang pagtakbo ng mga pasilidad ng sanitasyon at 
may stock ang mga ito sa lahat ng oras at magbigay ng 
karagdagang sabon, paper na tuwalya, at hand sanitizer kung 
kinakailangan. Magdagdag ng mga panlinis na pasilidad kung 
maraming manggagawa ang kailangang gumamit ng banyo sa 
parehong pagkakataon, hal., sa mga oras ng nakaiskedyul na 
pahinga. 
• Upang mabawasan ang panganib ng pagkakaroon ng sakit na 
Legionnaires’ at iba pang sakit na nauugnay sa tubig, magsagawa ng 
mga hakbang upang matiyak na ligtas na gamitin ang lahat ng sistema 
at feature ng tubig pagkatapos ng matagal na pagsasara ng pasilidad. 
• Maglaan ng oras upang maisagawa ng mga manggagawa ang 
mga kasanayan sa paglilinis sa panahon ng kanilang shift. Dapat 
italaga ang mga tungkulin sa paglilinis sa oras ng pagtatrabaho 
bilang bahagi ng mga tungkulin sa trabaho ng manggagawa. 
• Kapag pumipili ng kemikal na pagdisinpekta, ang mga establisimyento ay 
dapat gumamit ng aprubadong  mga produkto laban sa COVID-19 sa 
Ahensiya ng Proteksyon sa Kapaligiran o Evironmental Protection Agency 
(EPA)-naaprubahan na listahan at sundin ang alituntunin sa produkto. 
Gumamit ng tatak ng pagdisnpekta upang maging epektibo laban sa 
umuusbong na  viral pathogens, nahalong solusyon ng bleach sa 
sambahayan (5 kutsara kada galon ng tubig), o solusyon ng alkohol na 
may  70% na alkohol na nararapat sa ibabaw. Magbigay ng pagsasanay 
sa mga manggagawa na pinsala ng kemikal, direksyon ng tagagwa, 
kinakailangan sa bentilasyon, at kinakailangan ng Cal/OSHA para sa ligtas 
na paggamit. Ang mga manggagawa at boluntaryo na gumagamit ng 
paglinis at pagdisinpekta ay dapat magsuot ng gloves o ibang kagamitan 
sa pagprotekta na kinakailangan base sa alituntuninn ng produkto. Sundin 
ang pamamaraan ng libre-sa-asthma na paglilinis na rekomendado ng 
Deparatamento ng Pampublikong Kalusugan ng  California at siguraduhin 
ang tamang bentilasyon. 
• Para sa mga tekniko sa field na gumagamit ng naturang kagamitan, 
atasan ang pag-sanitize ng mga hard hat at face shield pagkatapos ng 
bawat shift. Linisin ang loob ng face shield, pagkatapos ay ang labas, 
pagkatapos ay maghugas ng mga kamay. Magbigay ng hand sanitizer 
sa lahat ng kawani sa field. 
• Kung posible, huwag maglinis ng mga sahig sa pamamagitan ng 
----------------Page (9) Break----------------
                                                                    
pagwawalis o iba pang pamamaraang maaaring magpakalat ng 
mga pathogen sa hangin. Gumamit ng vacuum na may HEPA filter 
hangga't maaari. 
• Isaalang-alang ang pag-install ng mabibitbit na de-kalidad na mga 
panglinis ng hangin, pag-upgrade ng mga filter ng hangin ng gusali 
sa pinakamataas na kahusayan hangga’t maaari, at paggawa ng 
iba pang mga pagbabago upang madagdagan ang dami ng 
hangin mula sa labas at bentilasyon sa mga tanggapan at iba pang 
mga espasyo. 
• Baguhin ang mga iniaalok sa mga on-site na kainan, kabilang ang 
paggamit ng mga prepackaged na pagkain, at mga ligtas na 
pagpipilian para sa pag-dispense ng inumin, sawsawan, at kubyertos. 
 
 
Mga Patnubay sa Pisikal na Pagdistansiya 
• Magpatupad ng mga hakbang upang matiyak ang pisikal na 
pagdistansiya na may hindi bababa sa anim na talampakan na 
pagitan sa mga manggagawa. Maaaring kasama rito ang paggamit 
ng mga pisikal na partisyon o nakikitang babala (halimbawa, mga 
marka sa sahig o palatandaan upang maipahiwatig kung saan 
dapat tumayo ang mga manggagawa). 
• Bumuo ng proseso ng workflow na may mga katanungan at punto sa 
pakikipag-usap na magagamit ng mga manggagawa sa pintuan ng 
customer upang kilalanin ang mga pinaghihinalaang alalahanin sa 
COVID-19. Sa pamamagitan ng workflow, magkakaroon ng 
kakayahang umangkop ang mga manggagawa sa pagtantya sa 
sitwasyon kapag ang pagtugon ay nangangailangan ng pagpasok 
sa isang bahay/gusali. 
• Makipag-kontak muna sa mga customer bago ang mga pagbisita 
upang makumpirma ang mga appointment at suriin kung may mga 
nahawahang tao sa mga panloob; suriin ulit kapag nasa pintuan na ang 
mga manggagawa. Hilingin sa mga customer na magsuot ng pantakip 
sa mukha habang ang pagbisita at panatilihin ang hindi bababa sa 
anim na talampakang ligtas na pagdistansya mula sa mga 
manggagawa. 
• Pag-isipang mag-alok sa mga manggagawa na humihiling ng 
mga binagong tungkulin ng opsyon na magpapaunti ng kanilang 
pakikisalamuha sa mga customer at iba pang manggagawa 
(halimbawa, pamamahala ng imbentaryo sa halip na 
pagtatrabaho bilang kahera o pamamahala ng mga 
pangangailangang administratibo sa pamamagitan ng telework). 
----------------Page (10) Break----------------
                                                                    
• Pahintulutan ang mga tauhan sa field na magsagawa ng 
“pangkaligtasang paghinto” kapag nag-aalangan silang pumasok sa 
isang tirahan o ibang gusali. Dapat tawagan ng manggagawa sa field 
ang superbisor at talakayin kung anong gawain ang mahalagang 
kumpletthin kaagad at anong mga naaangkop na pag-iingat na 
dapat gawin. 
• Hangga’t maaari, limitahan ang pagkakalantad ng mga tekniko at 
tauhan sa field sa pamamagitan ng pagpapatupad ng mga 
malayuang diyagnostiko at mga estratehiko sa pag-
kabit/pagkukumpuni nang sarili, hal., suporta sa pamamagitan ng mga 
video na tawag at tagubilin sa video. 
• Isaayos ang mga pagpupulong sa kaligtasan upang matiyak ang 
pisikal na distansya at pagpatupad ng mas maliliit na pagpupulong sa 
kaligtasan sa mga pasilidad upang mapanatili ang mga alituntunin sa 
pisikal na pagdistansya. 
• Ilipat sa telepono o mga virtual na platform ang lahat ng pagpupulong 
at panayam o isagawa ang mga ito sa labas o sa isang espasyo na 
nagbibigay-daan sa hindi bababa sa anim na talampakang pisikal na 
distansya sa pagitan ng mga manggagawa. 
• Gumamit ng mga kasanayan sa trabaho, kung posible, upang 
malimitahan ang bilang ng mga manggagawa sa site sa bawat 
pagkakataon. Maaaring kabilang dito ang pag-iskedyul (hal., 
pagsasalit-salit ng oras ng pagsisimula/pagtatapos ng shift) o pag-
rotate ng access sa isang itinalagang lugar sa isang shift. Isaayos ang 
mga pasilidad upang isalit-salit ang trabaho at limitahan ang pag-
overlap ng mga tauhan sa trabaho. Bawasan pa ang bilang ng mga 
manggagawang pinapayagan sa mga saradong lugar upang 
matiyak ang pagkakaroon ng hindi bababa sa anim na talampakang 
distansya at malimitahan ang pagkalat ng virus. 
• Kung hindi mapapanatili ang pisikal na pagdistansya, dapat 
magmaneho ng magkaibang sasakyan ang mga crew na tumutugon 
sa mga pagkawasak o iba pang mga tawag ng serbisyo, kung maaari. 
Kung hindi iito posible, atasan ang mga manggagawa na panatilihing 
maayos ang bentilasyon ng cab at huwag muling italaga o 
pagsasamahin ang mga miyembro ng crew. 
• Isalit-salit ang mga break ng manggagawa, alinsunod sa mga 
regulasyon sa sahod at oras, upang mapanatili ang mga 
protokol sa pisikal na pagdistansiya. 
• Isara ang mga breakroom, gumamit ng mga hadlang, o dagdagan 
ang distansya sa pagitan ng mga mesa/upuan upang mapaghiwa-
hiwalay ang mga manggagawa at pigilan ang pagtitipon sa mga 
----------------Page (11) Break----------------
                                                                    
break. Kung maaari, gumawa ng mga break area sa labas na may 
mga silong at mauupuan na nagtitiyak sa pisikal na distansiya. 
• Magtalaga ng mga hiwalay na pasukan at labasan at magpaskil ng 
karatula para sa pagpapatupad nito. 
• Baguhin ang pagtatalaga ng mga locker o limitahan o gawing 
salitan ang paggamit ng locker upang dagdagan ng distansya 
sa pagitan ng mga manggagawa. 
• Dapat ay naaangkop ang mga mapagkukunan sa teknolohiya ng 
impormasyon at mga komunikasyon upang masuportahan ang 
tumaas na paggamit ng mga pag-aayos na malayuang trabaho 
nang naaayon sa mga plano sa pagpapatuloy ng negosyo, at nang 
hindi nakokompromiso ang seguridad. Pag-isipang magsagawa ng 
mga nakaplanong pagsusuri sa stress para sa mga ganitong pag-
aayos. 
• Para sa mga manggagawa sa field na nagsasagawa sa 
pinaghihigpitang lugar o containment zone, dapat isaalang-alang 
ng mga organisasyon ang: 
o Paglalaan ng alternatibong matutuluyan, tulad ng mga mobile na 
bahay at RV na may mga washer/dryer, shower, at kusina. 
o Paghahati sa mga manggagawa sa maliliit na pangkat at 
paghihiwalay sa mga pangkat na iyon sa mga nakatalagang 
sasakyan at sa magkakaibang lokasyon ng base camp/pag-stage 
na lugar. Isaalang-alang ang mga opsyon sa pagpapa-upa upang 
mapanatiling mababa ang bilang ng mga manggagawa sa isang 
sasakyan. 
o Pagtatatag  ng  tatlong  beses  na  pagsusuri  sa  kalusugan  na  may 
sapilitang pagsusuri ng temperatura at/o sintomas sa pagdating, sa 
kalagitnaan ng shift, at sa katapusan ng trabaho, sa pamamagitan 
ng survey sa kalusugan. 
 
Mga Karagdagang Pagsasaalang-alang para 
sa Pagprotekta ng Mga Sentro ng Pag-Kontrol 
• Kilalanin ang mga mahalagang manggagawa upang makabuo ng 
mga mabisang estratehiko sa pagbabawas ng panganib ng kanilang 
impeksyon. Bumuo ng plano kung kailangan silang alisin mula sa 
pangkat ng manggagawa. 
• Dapat paghiwalayin ang mga crew na naka-iskedyul sa shift na 
trabaho. Dapat hatiin ang mga operator ng sistema (mga 
----------------Page (12) Break----------------
                                                                    
araw/gabi o nakahiwalay ma mga indibidwal na shift) sa pagitan 
ng pangunahin at backup na sentro ng pag-kontrol. Ang 
pagtatrabaho nang may shift sa gabi at shift sa araw sa 
magkakaibang lokasyon ay magbibigay ng 12-oras na panahon sa 
pagitan ng pagtatrabaho para sa pinahusay na paglilinis. 
• Hindi dapat magpapasok sa mga sentro ng pag-kontrol ng mga 
panlabas na bisita (hal., hindi puwede ang mga tour o hindi 
mahalagang tauhan mula sa parehong organisasyon). 
• Isaalang-alang kung sino, kung mayroon man, sa mga tauhang 
makapagsagawa ng kanilang mga trabaho sa mga eapasyo na 
katabi ng kasalukuyang sild ng pag-kontrol. 
• Sa alinmang senaryo kung saan wala sa magkaparehong kwarto 
ang shift ng mga tauhan sa sentro ng pag-kontrol, dapat 
manatiling bukas, malinaw, at madaling naa-akses ang mga linya 
ng komunikasyon sa pagitan ng mga manggagawa. 
• Dapat nagbibigay-daan ang mga workstation sa hindi bababa sa 
anim na talampakang distansya sa pagitan ng mga 
manggagawa. Isaalang-alang ang disenyo ng kwarto at iba pang 
limitasyon sa pisikal na espasyo, kabilang ang paglalagay ng mga 
kable na maaaring paghigpitan ang mga opsyon kung saan 
maaaring ipuwesto ang mga istasyong ng trabaho. Maaaring 
gamitin ang mga pisikal na harang sa pagitan ng mga 
manggagawa para sa karagdagang proteksyon kapag hindi 
posibleng magkaroon ng anim na talampakang distansya. 
• Dapat suriin ang mga kontratista/nagbebenta sa pamamagitan ng 
palatanungan tungkol sa kalusugan at/o pagsusuri ng temperatura 
bago sila papasukin sa site para sa mga paghahatid, 
pagkukumpuni, atbp. Ang pag-akses ay dapat limitado sa mga 
kritikal na aktibidad lamang. 
• Isaalang-alang ang mga tungkulin ng kwarto ng pag-kontrol na 
puwedeng isagawa nang malayuan tulad ng pagsusubaybay o 
mga analytic ng datos. 
• Sa lawak na pinapayagan, dapat pahintulutan ang mga kawani 
ng suporta sa sentro ng pag-kontrol (engineering, pag-iskedyul ng 
transmisyon, pagsunod, atbp.) na magtrabaho nang malayuan 
(hal., VPN). 
• Dapat bumuo ng mga plano sa logistics para sa mga housing 
operator sa site, kabilang ang kagamitan sa higaan, mga pasilidad 
para sa kalinisan, kaluwagan sa libangan at pagkain. 
 
 
----------------Page (13) Break----------------
                                                                    
 
1Karagdagang mga pangangailangn ay dapat isaalang-alang para sa mahinang populasyon. 
Ang mga lugar ng pagsamba ay kailangan sumunod sa lahat ng  Cal/OSHA na pamatayan at 
kailangan nakahanda na sumunod sa gabay na ito ay pati na rin ang gabay mula sa Sentro 
ng Pagkontrol o Pag-iwas sa Sakit o Centers for Disease Control and Prevention (CDC) at ang 
Departamento ng Pampublikong Pangkalusugan ng California o California  Department of 
Public Health (CDPH). Bukod dito, ang lugar na pagsamba ay kailangan nakahanda na 
baguhin ang kanilang pamamahala sa binago na gabay
  
----------------Page (14) Break----------------
