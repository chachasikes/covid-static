---
PDFFormatVersion: 1.6
IsAcroFormPresent: false
IsXFAPresent: false
Title: GABAY NG INDUSTRIYA PARA SA COVID-19: Mga Hotel at Panuluyan 
Author: Kaina Pereira
Producer: AbleDocs Inc.
CreationDate: D:20200717195154-04'00'
ModDate: D:20200806093408-07'00'
date_created: Fri Jul 17 2020 19:51:00 GMT-0700
date_modified: Fri Jul 17 2020 19:51:00 GMT-0700
---
   
 
 
 
 
 
 
 
 
 
 
 
 
 
 
 
 
GABAY NG 
INDUSTRIYA 
PARA SA 
COVID-19: 
Mga Hotel at 
Panuluyan 
Hulyo 29, 2020 
covid19.ca.gov
----------------Page (0) Break----------------
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado 
at Direktor ng Departamento ng Pampublikong Kalusugan ng California ng utos na 
nag-aatas sa karamihan sa mga taga-California na manatili sa bahay upang pigilan 
ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (walang 
sintomas ang ilang tao) hanggang sa malubhang sakit na maaaring magresulta sa 
pagkamatay. Ang ilang partikular na grupo, kabilang ang mga taong 65 taong 
gulang o pataas at ang may dati nang malulubhang medikal na kondisyon, tulad ng 
sakit sa puso o sakit sa baga o diabetes, ay may mas malaking pagkakataong ma-
ospital at magkaroon ng malulubhang komplikasyon. Pinakamalaki ang posibilidad ng 
paghawa kapag ang mga tao ay may malapitang pakikipag-ugnayan o nasa lugar 
na hindi maayos ang bentilasyon na may kasamang nahawaan na tao, kahit na 
walang anumang sintomas o hindi pa nagkakaroon ng mga sintomas ang taong iyon. 
Sa ngayon, walang tumpak na impormasyon tungkol sa bilang at mga rate ng 
COVID-19 ayon sa industriya o mga grupo ng trabaho, kabilang ang mga 
napakahalagang manggagawa sa imprastraktura. Nagkaroon ng maraming 
paglaganap sa iba't ibang lugar ng trabaho, na nagpapahiwatig na nasa panganib 
na makakuha o makapagpasa ng COVID-19 ang mga manggagawa. Kasama sa 
mga halimbawa ng mga lugar ng trabaho na ito ang mga ospital, pasilidad ng 
pangmatagalang pangangalaga, kulungan, produksyon ng pagkain, warehouse, 
planta sa pagproseso ng karne, at grocery store. 
Habang nagbabago ang mga utos na manatili sa bahay, napakahalagang gawin 
ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible, 
✓ paggamit ng mga takip sa mukha ng mga manggagawa (kung 
saan hindi kinakailangan ang proteksyon sa paghinga) at mga 
customer/kliyente, 
✓ madalas na paghuhugas ng kamay at regular na paglilinis at pagdidis-impekta, 
✓ pagsasanay ng mga manggagawa sa mga nabanggit at iba pang 
bahagi ng plano sa pag-iwas sa COVID-19. 
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan 
sa mga awtoridad sa kalusugan ng publiko upang mahinto ang pagkalat ng virus. 
 
----------------Page (1) Break----------------
LAYUNIN 
Nagbibigay ang dokumentong ito ng gabay para sa mga hotel at panuluyan upang 
masuportahan ang isang ligtas at malinis na kapaligiran para sa mga manggagawa 
at customer.  
•TANDAAN: Ang mga operator ng hotel at panuluyan sa mga county na
naaprubahan ng opisyal ng kalusugan ang muling pagbubukas ay
maaaring sumunod sa gabay para sa mga Hotel (para sa turismo at
indibidwal na paglalakbay)na nasa Mapa ng Daan ng Resilience sa
COVID-19 na website.
Ang gabay ay hindi inilaan upang bawiin o tanggalin ang anumang mga karapatan 
ng manggagawa, alinman sa batas, regulasyon o sama-samang kasunduan, at hindi 
kumpleto, dahil hindi kasama rito ang mga atas sa kalusugan ng county, ni hindi rin ito 
kapalit para sa anumang umiiral na mga kinakailangan sa regulasyon na may 
kaugnayan sa kaligtasan at kalusugan tulad ng mga yaong sa Cal/OSHA. 1Manatiling 
impormado sa mga pagbabago sa gabay sa pampublikong kalusugan at mga pang-
estado/lokal na atas, habang nagpapatuloy ang sitwasyon ng COVID-19. Ang 
Cal/OSHA ay may higit na gabay sa kaligtasan at kalusugan sa kanilang webpage ng 
Gabay ng Cal/OSHA sa mga Kinakailangan upang Protektahan ang mga 
Manggagawa mula sa Coronavirus. May karagdagang gabay ang CDC para sa mga 
negosyo at employer. 
Kinakailangang Paggamit ng mga Takip sa Mukha 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad.  
Dapat magsuot ng mga takip sa mukha ang mga nasa California kapag 
nagtatrabaho sila, sa lugar ng trabaho man o sa labas ng site, kapag: 
•Personal na nakikipag-ugnayan sa sinumang miyembro ng publiko;
•Nagtatrabaho sa anumang espasyong binisita ng mga miyembro ng publiko,
mayroon mang sinumang mula sa publiko na naroroon sa oras na iyon o wala;
•Nagtatrabaho sa anumang espasyo kung saan naghahanda o nagbabalot
ng pagkain para ibenta o ipamahagi sa iba;
•Nagtatrabaho o naglalakad sa mga common area, tulad ng mga pasilyo,
hagdanan, elevator, at paradahan;
•Nasa anumang silid o kulob na lugar kung saan mayroong iba pang tao
(maliban sa mga miyembro ng sariling sambahayan o tirahan) kapag hindi
----------------Page (2) Break----------------
maaaring pisikal na makalayo; 
•Nagmamaneho o nagpapatakbo ng anumang pampublikong transportasyon
o paratransit na sasakyan, taxi, o sasakyan para sa pribadong serbisyo ng
kotse o ride-sharing kapag may mga pasahero. Kapag walang pasahero,
mariing inirerekomenda ang mga takip sa mukha.
Makikita sa gabay ang kumpletong mga detalye, kasama ang lahat ng 
kinakailangan at pagbubukod sa mga patakarang ito. Mariing hinihikayat ang mga 
takip sa mukha sa iba pang pagkakataon, at maaaring magpatupad ang mga 
employer ng mga karagdagang kinakailangan sa takip sa mukha sa pagtupad ng 
kanilang obligasyong magbigay ng ligtas at malusog na lugar ng trabaho.  
Nararapat na mabigyan ng mga employer ang mga manggagawa ng mga takip sa 
mukha o ibalik sa mga manggagawa ang gastos para sa makatuwirang bayad sa 
pagkuha ng mga ito.
Ang mga employer ay dapat bumuo ng patakaran sa akomodasyon para sa 
sinumang manggagawa na nakakatugon sa isa sa mga pagbubukod sa pagsusuot 
ng takip sa mukha. Kung ang isang manggagawa na dapat ay kinakailangang 
magsuot ng takip sa mukha dahil sa madalas na pakikipag-ugnayan sa iba ay hindi 
maaaring magsuot ng takip sa mukha dahil sa kondisyong medikal, dapat siyang 
bigyan ng hindi mahirap gamiting kahalili, tulad ng face shield na may drape na 
nakalaylay sa ilalim, kung posible, at kung maaari itong gawin sa kabila ng 
kondisyong medikal. 
Dapat alam ng mga negosyong bukas sa publiko ang mga pagbubukod sa 
pagsusuot ng mga takip sa mukha na nasa Gabay sa Takip sa Mukha ng CDPH at 
hindi sila maaaring magbukod ng sinumang miyembro ng publiko para sa hindi 
pagsusuot ng takip sa mukha kung sumusunod siya sa gabay. Kakailanganin bumuo 
ang mga negosyo ng mga patakaran para sa pangangasiwa ng mga pagbubukod 
na ito sa pagitan ng mga customer, kliyente, bisita, at manggagawa. 
----------------Page (3) Break----------------
 
Planong Partikular na Lugar ng Trabaho 
• Magtatag ng plano sa pag-iwas sa COVID-19 na nakasulat at 
partikular sa lugar ng trabaho sa bawat pasilidad, magsagawa ng 
komprehensibong pagtatasa ng panganib sa lahat ng lugar ng 
trabaho at gawain sa trabaho, at magtalaga ng tao sa bawat 
pasilidad upang maipatupad ang plano. 
• Isama ang Gabay sa Takip sa Mukha ng CDPH sa Planong Partikular 
sa Lugar ng Trabaho at maglagay ng patakaran para sa 
pangangasiwa ng mga pagbubukod. 
• Alamin ang impormasyon sa pakikipag-ugnayan para sa lokal na 
kagawaran ng kalusugan kung saan matatagpuan ang pasilidad 
para sa pagbibigay ng impormasyon tungkol sa mga paglaganap 
ng COVID-19 sa mga manggagawa. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa 
mga manggagawa at kanilang mga kinatawan. 
• Regular na suriin ang lugar ng trabaho para sa pagsunod sa plano 
at idokumento at iwasto ang mga matutukoy na pagkukulang. 
• Siyasatin ang anumang kaso ng COVID-19 at alamin kung may 
anumang salik na may kaugnayan sa trabaho na maaaring 
nakatulong sa pagkakaroon ng sakit. I-update ang plano kung 
kinakailangan upang makaiwas sa higit pang kaso. 
• Ipatupad ang mga kinakailangang proseso at protocol kapag 
may paglaganap sa isang lugar ng trabaho, alinsunod sa Mga 
patnubay ng CDPH. 
• Tukuyin ang mga malapitan na pakikipag-ugnayan (nasa loob 
ng anim na talampakan sa loob ng 15 minuto o mas matagal 
pa) ng isang nahawaang manggagawa at gumawa ng mga 
hakbang upang ibukod ang (mga) manggagawang 
nagpositibo sa COVID-19 at mga malapitan na nakaugnayan. 
• Sumunod sa mga patnubay sa ibaba. Kapag hindi ito nagawa, 
maaaring may mga magkasakit sa lugar ng trabaho na maaaring 
maging sanhi ng pansamantalang pagsasara o pagiging limitado ng 
pagpapatakbo. 
 
 
 
 
----------------Page (4) Break----------------
 
Mga Paksa para sa Pagsasanay sa Manggagawa 
• Impormasyon tungkol sa COVID-19, kung paano pigilan ang 
pagkalat nito, at kung aling mga dati nang kondisyon sa kalusugan 
ang posibleng dahilan upang mas madaling mahawa ng virus ang 
mga indibidwal. 
• Pag-screen sa sarili sa bahay, kasama ang pagsusuri ng temperatura 
at/o sintomas gamit ang Mga patnubay ng CDC. 
• Ang kahalagahan ng hindi pagpasok sa trabaho:  
o Kung may mga sintomas ng COVID-19 ang isang manggagawa 
gaya ng inilarawan ng CDC, tulad ng lagnat o panginginig, pag-
ubo, pagiging hirap sa paghinga, pagkapagod, pananakit ng 
kalamnan o katawan, pananakit ng ulo, bagong pagkawala ng 
panlasa o pang-amoy, namamagang lalamunan, baradong ilong 
o tumutulong sipon, pagduruwal, pagsusuka, o pagtatae, O 
o Kung na-diagnose na may COVID-19 ang isang manggagawa at 
hindi pa siya pinapalabas sa isolation, O  
o Kung, sa loob ng nakalipas na 14 na araw, nakisalamuha ang isang 
manggagawa sa isang taong na-diagnose na may COVID-19 at 
itinuturing siyang potensyal na makakahawa (ibig sabihin, nasa 
isolation pa rin). 
• Bumalik sa trabaho pagkatapos makatanggap ang manggagawa 
ng diagnosis na may COVID-19 kung 10 araw na ang lumipas mula 
noong unang lumabas ang mga sintomas, maayos na ang kanilang 
mga sintomas, at hindi nilagnat ang manggagawa sa loob ng 
nakalipas na 72 oras (nang hindi gumagamit ng mga gamot para 
sa lagnat).  Makakabalik lang sa trabaho ang isang 
manggagawang na-diagnose na may COVID-19 na walang 
sintomas kung 10 araw na ang lumipas mula noong petsa ng unang 
nagpositibong pagsusuri sa COVID-19. 
• Humingi ng medikal na atensyon kung lumubha ang kanyang mga 
sintomas, kasama na ang tuluy-tuloy na pananakit o presyon sa 
dibdib, pagkalito, o pagiging asul ng labi o mukha. May mga 
update at karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit 
ang sabon at tubig, kasama ang pagkuskos ng sabon sa loob ng 20 
segundo (o paggamit ng hand sanitizer na may hindi bababa sa 
60% ethanol (mas mainam) o 70% isopropanol (kung hindi 
magagamit ng mga batang walang patnubay ang produkto) 
----------------Page (5) Break----------------
kapag hindi makakapaghugas ng kamay ang mga manggagawa, 
alinsunod sa Mga patnubay ng CDC). 
• Ang kahalagahan ng pisikal na pagdistansiya, sa oras ng trabaho at 
sa labas ng oras ng trabaho (tingnan ang seksyon ng Pisikal na 
Pagdistansiya sa ibaba). 
• Wastong paggamit ng mga takip sa mukha, kabilang ang: 
o Hindi pinoprotektahan ng mga takip sa mukha ang may suot 
at hindi personal protective equipment (PPE) ang mga ito. 
o Makakatulong ang mga takip sa mukha na protektahan ang mga 
taong malapit sa may suot, ngunit hindi pinapalitan nito ang 
pangangailangan para sa pisikal na pagdistansiya at madalas na 
paghuhugas ng kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng 
mga takip sa mukha. 
o Iwasang humawak sa mga mata, ilong, at bibig. 
o Hindi dapat ipahiram sa iba ang mga takip sa mukha at dapat 
labhan o itapon ang mga ito pagkatapos ng bawat shift. 
• Impormasyong nasa Patnubay ng CDPH para sa Paggamit ng mga 
Takip sa Mukha, na nag-aatas sa mga sitwasyon kung saan dapat 
magsuot ng mga takip sa mukha at ang mga pagbubukod, pati na rin 
ang anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip 
sa mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Tiyaking maayos na sinanay sa mga patakaran sa pag-iwas sa COVID-
19 at may kinakailangang PPE ang sinumang hiwalay na kontratista at 
pansamantala o nakakontratang manggagawa sa pasilidad. 
Maagang pag-usapan ang mga responsibilidad na ito kasama ng mga 
organisasyong nagbibigay ng mga pansamantala at/o 
nakakontratang manggagawa. 
• Impormasyon tungkol sa mga benepisyo sa bayad na pagliban sa 
trabaho na maaaring kwalipikadong matanggap ng manggagawa 
para gawing mas magaan sa bulsa ang pananatili sa bahay. Tingnan 
ang karagdagang impormasyon tungkol sa mga programa ng 
pamahalaan na sumusuporta sa pagliban kapag may sakit at 
kabayaran ng manggagawa para sa COVID-19, kasama na ang mga 
----------------Page (6) Break----------------
karapatan ng mga manggagawa na lumiban kapag may sakit sa ilalim 
ng Batas sa Tugon sa Coronavirus ng  Pamilya Muna at mga karapatan 
ng mga manggagawa sa mga benepisyo ng kabayaran ng mga 
manggagawa at pagpapalagay ng kaugnayan sa trabaho ng COVID-
19 alinsunod sa  Ehekutibong Kautusan ng Gobernador N-62-20 habang 
may bisa ang Order na iyon. 
 
Mga Indibidwal na Hakbang sa Pagkontrol at 
Pag-screen 
• I-screen ang temperatura at/o sintomas ng lahat ng manggagawa sa 
simula ng kanilang shift at sinumang vendor, kontratista, o iba pang 
manggagawang pumapasok sa establisamiyento. Tiyaking iniiwasan ng 
screener ng temperatura/sintomas ang malapit na pakikisalamuha sa 
mga manggagawa hangga't maaari.   
• Kung nangangailangan ng screening sa sarili sa bahay, na isang 
naaangkop na alternatibo sa pagbibigay nito sa establisamiyento, 
tiyaking nagsagawa ng screening bago umalis sa bahay ang 
manggagawa para sa kanilang shift at sumusunod ito sa mga patnubay 
ng CDC, tulad ng inilalarawan sa seksyong Mga Paksa para sa 
Pagsasanay sa Manggagawa sa itaas. 
• Hikayatin ang mga manggagawa at customer na may sakit o 
nagpapakita ng mga sintomas ng COVID-19 na manatili sa bahay. 
• Dapat ibigay ng mga employer sa mga manggagawa ang lahat ng 
kinakailangang kagamitan sa proteksyon, kabilang ang proteksyon sa 
mata at guwantes kung kinakailangan.  
• Dapat pag-isipan ng mga employer kung saan maaaring kapaki-
pakinabang ang paggamit ng disposable glove upang suportahan 
ang madalas na paghuhugas ng kamay o paggamit ng hand 
sanitizer; kabilang sa mga halimbawa ang mga manggagawang 
nagi-screen ng iba para sa mga sintomas o nangangasiwa ng mga 
bagay na madalas hawakan. 
• Dapat lang magbigay ng serbisyo ang housekeeping sa mga kwartong 
walang panauhin. Dapat ituro sa mga housekeeper na bawasan ang 
paghawak sa mga personal na ari-arian ng mga panauhin kapag 
naglilinis. Dapat ituro sa mga housekeeper na buksan ang mga system 
ng bentilasyon at/o mga bintana kung posible upang mapahusay ang 
sirkulasyon ng hangin. 
• Dapat isulong ng mga employer ang paghuhugas ng kamay, gamit 
ang sabon at tubig, at/o paggamit ng wastong hand sanitizer para sa 
----------------Page (7) Break----------------
mga manggagawa pagkatapos makisalamuha sa mga panauhin, 
maglinis ng mga silid, at magbukas ng sulat o mangasiwa ng iba pang 
bagay na madalas hawakan. Ang mga driver ng serbisyo ng valet, 
tagadala ng bagahe, at mga housekeeper ay dapat regular na 
maghugas ng mga kamay sa panahon ng kanilang shift at/o gumamit 
ng wastong hand sanitizer. 
• Dapat i-screen ang mga panauhin at bisita para sa temperatura 
pagkarating nila at hilingin sa kanilang gumamit ng hand sanitizer at 
magsuot ng takip sa mukha. Dapat magbigay ng mga takip sa mukha 
sa mga panauhing darating na walang suot na takip sa mukha, kung 
maaari. Dapat ding maglagay ng naaangkop na karatula sa mga 
madaling makitang lugar na naglalarawan sa wastong paggamit ng 
takip sa mukha at kasalukuyang mga kasanayan sa pisikal na 
pagdistansiya na ginagamit sa buong lugar. 
• Maagang paalalahanan ang mga bisita na magdala ng takip sa 
mukha at magbigay ng mga takip sa mukha sa mga taong darating na 
walang takip sa mukha, kung maaari. 
 
Mga Protokol sa Paglilinis at Pagdis-impekta 
• Magsagawa ng masusing paglilinis sa matataong lugar tulad ng mga 
lobby ng hotel, front desk check-in counter, bell desk, silid pahingahan, 
lugar para sa tanghalian, changing area, loading dock, kusina at mga 
pasukan at labasan kabilang ang mga hagdanan, hawakan, at 
kontrol sa elevator.  
• Idis-impekta ang mga ibabaw na madalas na ginagamit sa buong 
araw at gabi, kasama ang mga hawakan ng pinto, panloob na lock 
ng guestroom, vending at ice machine, switch ng ilaw, remote control 
ng TV, telepono, hairdryer, pinto at kontrol ng washer at dryer, kart ng 
bagahe, hawakan ng pinto ng shuttle, palikuran, at kagamitan sa 
paghuhugas ng kamay. Idis-impekta ang mga ibabaw sa pang-araw-
araw na paglilinis ng kwarto. Linisin ang maruruming item bago idis-
impekta. 
• Maglaan ng oras upang maisagawa ng mga manggagawa ang mga 
kasanayan sa paglilinis sa panahon ng kanilang shift. Dapat italaga 
ang mga tungkulin sa paglilinis sa oras ng pagtatrabaho bilang bahagi 
ng mga tungkulin sa trabaho ng manggagawa. 
• Lagyan ang mga workstation, mesa, at counter ng tulong ng mga 
wastong produkto sa pag-sanitize, kabilang ang mga hand sanitizer at 
pang-sanitize na pamunas, at magbigay ng mga personal na hand 
sanitizer sa lahat ng kawaning direktang tumutulong sa mga customer. 
----------------Page (8) Break----------------
• Tiyaking patuloy ang pagtakbo ng mga pasilidad ng sanitasyon at 
may stock ang mga ito sa lahat ng oras at magbigay ng 
karagdagang sabon, paper na tuwalya, at hand sanitizer kung 
kinakailangan. 
• Kapag pumipili ng kemikal na pagdisinpekta, ang mga establisimyento 
ay dapat gumamit ng aprubadong  mga produkto laban sa COVID-19 
sa Ahensiya ng Proteksyon sa Kapaligiran o Evironmental Protection 
Agency (EPA)-naaprubahan na listahan at sundin ang alituntunin sa 
produkto. Gumamit ng tatak ng pagdisnpekta upang maging 
epektibo laban sa umuusbong na  viral pathogens, nahalong solusyon 
ng bleach sa sambahayan (5 kutsara kada galon ng tubig), o solusyon 
ng alkohol na may  70% na alkohol na nararapat sa ibabaw. 
Magbigay ng pagsasanay sa mga manggagawa na pinsala ng 
kemikal, direksyon ng tagagwa, kinakailangan sa bentilasyon, at 
kinakailangan ng Cal/OSHA  para sa ligtas na paggamit. Ang mga 
manggagawa at boluntaryo na gumagamit ng paglinis at 
pagdisinpekta ay dapat magsuot ng gloves o ibang kagamitan sa 
pagprotekta na kinakailangan base sa alituntuninn ng produkto. 
Sundin ang pamamaraan ng libre-sa-asthma na paglilinis na 
rekomendado ng Deparatamento ng Pampublikong Kalusugan ng  
California at siguraduhin ang tamang bentilasyon. 
• Kung posible, huwag maglinis ng mga sahig sa pamamagitan ng 
pagwawalis o iba pang pamamaraang maaaring magpakalat ng 
mga pathogen sa hangin. Gumamit ng vacuum na may HEPA filter 
hangga't maaari. 
• Upang mabawasan ang panganib ng pagkakaroon ng sakit na 
Legionnaires’ at iba pang sakit na nauugnay sa tubig, magsagawa ng 
mga hakbang upang matiyak na ligtas na gamitin ang lahat ng 
sistema at feature ng tubig pagkatapos ng matagal na pagsasara ng 
pasilidad. 
• Iwasan ang pagbabahagi ng mga telepono, tablet, laptop, mesa, 
pen, iba pang gamit sa trabaho, o opisina sa tuwing maaari. Huwag 
kailanman magbahaginan ng PPE. Ang anumang 
pinagbabahaginang kasangkapan at kagamitan ay dapat na i-
sanitize bago, habang at pagkatapos ng bawat shift o sa tuwing 
ipapasa sa ibang empleyado ang kagamitan. Kasama rito ang mga 
telepono, radyo, kompyuter at iba pang device sa komunikasyon, 
terminal ng pagbabayad, kagamitan sa kusina, engineering tool, 
safety button, folio, housekeeping cart at kagamitan sa paglilinis, susi, 
time clock, at lahat ng iba pang item na direktang hinahawakan. 
• Itigil ang paggamit ng mga pinagbabahaginang kagamitan sa 
pagkain at inumin sa mga pantry ng opisina (kabilang ang mga 
pinagbabahaginang coffee brewer). Isara ang mga ice machine na 
----------------Page (9) Break----------------
mano-manong pinapatakbo o gumamit ng mga machine na hindi 
kailangang hawakan. 
• Isaalang-alang ang paglalagay ng nabibitbit na mabisang panlinis 
ng hangin, pag-upgrade ng mga filter ng hangin ng gusali sa 
pinakamataas na kahusayan na maaari, at paggawa ng iba pang 
mga pagbabago upang madagdagan ang dami ng hangin sa 
labas at bentilasyon sa mga tanggapan, silid ng panauhin, at iba 
pang mga espasyo. 
 
Mga Karagdagang Protokol sa Paglilinis at 
Pagdis-impekta para sa mga Pagpapatakbo 
sa Hotel 
• Dapat alisin sa mga kwarto ang lahat ng reusable na collateral, tulad 
ng mga magazine, menu, detalye ng lokal na atraksyon, kupon, atbp. 
Dapat ibigay ang napakahalagang impormasyon bilang single-use na 
collateral at/o elektronikong post. 
• Ang maruruming tela ay dapat alisin at dalhin mula sa mga guest room 
sa mga single-use at selyadong bag. Dapat kasama sa pag-alis at 
paglilinis ng lahat ng tuwalya at tela sa pagtatapos ng bawat 
pamamalagi ng panauhin ang lahat ng item, mukha mang nagamit 
ang mga ito o hindi. Dapat ilagay sa mga bag ang mga item na ito 
habang nasa guest room upang maiwasan ang labis na paghawak 
habang dinadala. Ang lahat ng tela ng kama at labahin ay dapat 
labhan sa mainit na temperatura at linisin alinsunod sa Mga patnubay 
ng CDC. 
• Pag-isipang iwanang bakante ang mga silid sa loob ng 24 
hanggang 72 oras bago o pagkatapos ng paglilinis, kung 
maaari. 
• Kung sakaling may ipagpapalagay na kaso ng COVID-19, dapat alisin 
sa serbisyo at i-quarantine ang guest room. Hindi dapat ibalik sa serbisyo 
ang guest room hanggang sa mapatunayan o ma-clear ang kaso. 
Kung may positibong kaso, dapat lang ibalik ang kwarto sa serbisyo 
pagkatapos sumailalim sa mas maigting na protokol ng pagdis-impekta 
alinsunod sa Mga patnubay ng CDC. 
• Maglagay ng mga dispenser ng sanitizer ng kamay, yung hindi 
hinahawakan hangga't maaari, sa mga pangunahing pasukan ng bisita 
at manggagawa at mga lugar ng ugnayan tulad ng mga driveway, 
mga lugar ng tanggapan, mga lobby ng hotel, mga pasukan ng 
restawran, mga espasyo ng pagpupulong at kombensyon, mga 
labasan ng elevator, pool, salon at lugar ng ehersisyo. 
----------------Page (10) Break----------------
 
Mga Patnubay sa Pisikal na Pagdistansiya 
• Magpatupad ng mga hakbang upang matiyak ang pisikal na 
pagdistansiya na may hindi bababa sa anim na talampakan na 
pagitan sa mga manggagawa, panauhin, at publiko. Maaaring 
kasama rito ang paggamit ng mga pisikal na partisyon o nakikitang 
babala (halimbawa, mga marka sa sahig o palatandaan upang 
maipahiwatig kung saan dapat tumayo ang mga manggagawa at/o 
panauhin). Dapat malinaw na namarkahan para sa naaangkop na 
pisikal na pagdistansiya ang anumang lugar kung saan dapat pumila 
ang mga panauhin o manggagawa. Kasama rito ang check-in, 
check-out, mga lobby ng elevator, tindahan ng kape at kainan, at 
pila ng taxi at ridesharing. 
• Ang mga protokol ng pisikal na pagdistansiya ay dapat gamitin sa 
mga pahingahan ng manggagawa, lugar ng uniform control, 
classroom sa pagsasanay, pinagbabahaginang lugar ng opisina, 
window ng mga serbisyo ng manggagawa (sa pamamagitan ng 
teller style na window), at iba pang mataong lugar upang matiyak 
na may naaangkop na layo sa pagitan ng mga manggagawa. 
• Dapat gawin ang mga pagpupulong bago ang shift sa virtual na 
paraan o sa mga lugar na nagbibigay-daan para sa naaangkop na 
pisikal na pagdistansiya sa pagitan ng mga manggagawa. Dapat 
isalit-salit ng mas malalaking kagawaran ang mga oras ng pagdating 
para mabawasan ang dami ng tao sa likod ng mga house corridor 
at service elevator. 
• Isalit-salit ang mga break ng manggagawa, alinsunod sa 
mga regulasyon sa sahod at oras, upang mapanatili ang 
mga protokol sa pisikal na pagdistansiya. 
• Isaalang-alang ang pag-alok ng mga opsyon sa mga 
manggagawa na humihiling ng mga pagbabago sa tungkulin 
na makakabawas ng kanilang pakikipag-ugnayan sa mga 
customer at iba pang mga manggagawa (hal., pamamahala 
ng imbentaryo sa halip na magtrabaho sa concierge desk o 
pamamahala ng mga pangangailangang pang-administratibo 
sa pamamagitan ng telepono. 
• Isara ang mga breakroom, gumamit ng mga hadlang, o dagdagan 
ang distansya sa pagitan ng mga mesa/upuan upang mapaghiwa-
hiwalay ang mga manggagawa at pigilan ang pagtitipon sa mga 
break. Kung maaari, gumawa ng mga break area sa labas na may 
mga silong at mauupuan na nagtitiyak sa pisikal na distansiya. 
----------------Page (11) Break----------------
• Baguhin ang pagkakaayos ng mga office space, cubicle, lobby, front 
desk check-in area, business center, concierge service area, at iba 
pang espasyo kung posible, upang matiyak na nagbibigay-daan ang 
mga workspace at accommodation ng panauhin para sa 
pagdistansiya na hindi bababa sa anim na talampakan. 
• Pigilan ang mga manggagawa sa pagtitipon sa matataong lugar 
tulad ng mga palikuran at pasilyo at magtatag ng mga direksyon sa 
mga pasilyo at lakaran, kung maaari, upang maiwasan ang 
pagsasalubong ng mga tao. 
• Limitahan ang bilang ng mga indibidwal na nakasakay sa isang 
elevator. Gumamit ng karatula upang maiparating ang mga 
kinakailangang ito. 
• Atasan ang mga manggagawa na iwasan ang mga 
pakikipagkamayan at mga katulad na pagbati na hindi sumusunod sa 
pisikal na distansiya. 
• Tanggalin ang personal at harapang paghahatid ng mga 
produkto sa mga pisikal na opisina. Iwasang hawakan ang mga 
panulat at clipboard ng iba. 
 
Mga Karagdagang Patnubay sa Pisikal na 
Pagdistansiya para sa mga Pagpapatakbo 
sa Hotel 
• Ang mga panauhin ay dapat pumasok sa mga pintuan na bukas na, 
kung posible, o awtomatiko o manu-manong binubuksan ng isang 
manggagawa na madalas na naghuhugas ng kamay at/o gumagamit 
ng wastong hand sanitizer. 
• Magpatupad ng mga pamamaraan sa pagpila kapag maraming 
tao, kabilang ang tagabati sa lobby at pagpapapila ng mga 
panauhin sa labas upang mapanatili ang hindi bababa sa anim 
na talampakang pisikal na distansya sa pagitan ng mga tao. 
• Hindi dapat buksan ng mga manggagawa ang mga pintuan ng 
mga kotse o taxi. 
• Ang serbisyo sa guest room, mga serbisyo sa paglalaba at 
paglilinis, at mga paghahatid ng amenity ay dapat gawin sa 
pamamagitan ng contactless na protokol sa pagkuha at 
paghahatid sa tuwing maaari. 
• Dapat limitahan ng mga pagpapatakbo sa hotel kasama ng mga 
restawran ang mga handog na pagkain at inumin sa pag-take-
----------------Page (12) Break----------------
out at "contactless" na room service hanggang sa payagan ang 
mga establisamiyento sa pag-dine-in na magpatuloy nang 
modipikado o ganap na pagpapatakbo. 
• Dapat tiyakin ng mga hotel na may mga pool na maipapatupad 
ang mga kinakailangan sa pisikal na distansiya, maaaring 
kabilang dito ang paglilimita sa isang tao sa bawat lane sa mga 
swimming pool. 
• Para sa mga hotel na may mga golf course, isang manlalaro lang 
dapat ang puwede sa bawat cart, maliban sa mismong 
kapamilya at mga kasama sa bahay, at dagdagan ang pagitan 
sa tee time, at dapat lang magbukas kapag pinapayagan nang 
magbukas muli ang mga golf course. 
 
Mga Isasaalang-alang para sa mga Hotel 
Kapag Nagpatuloy na ang Ganap na 
Pagpapatakbo 
• Dapat panatilihing sarado sa mga pagpapatakbo sa mga hotel 
na may mga dine-in restaurant, bar, fitness center, spa, salon, 
malalaking meeting venue, banquet hall, o convention center 
ang mga lugar na iyon hanggang sa payagan ang bawat isa sa 
mga uri ng mga establisamiyento na iyon na magpatuloy sa 
modipikado o ganap na pagpapatakbo. 
• Kapag pinayagang magbukas muli sa modipikado o ganap na 
pagpapatakbo, ang mga hotel na may mga dine-in na 
restaurant at bar ay dapat: 
o Bawasan ang mga upuan o isaayos ang mga upuan upang 
may minimum na anim na talampakan sa pagitan ng bawat 
nakaupong pangkat ng mga panauhin. 
o Magpatupad ng mga karagdagan at partikular na protokol sa 
paglilinis at pag-sanitize para sa mga pagpapatakbo ng 
pagpoproseso ng pagkain at restaurant. 
• Sumangguni sa mga patnubay para sa mga industriya ng restaurant 
at bar kapag naging available na ang mga ito sa Mapa ng Daan ng 
Resilience sa COVID-19 na website. 
• Kapag pinayagang magbukas muli sa modipikado o ganap na 
pagpapatakbo, ang mga hotel na may mga fitness center, spa, at 
salon ay dapat sumangguni sa mga nauugnay na patnubay sa Mapa 
ng Daan ng Resilience sa COVID-19 na website kapag available. 
----------------Page (13) Break----------------
• Kapag pinayagan ng mga pang-estado/lokal na utos ang mga 
mas malalaking pagtitipon, ang mga hotel na may 
accommodation para sa pulong, conference, piging, o iba pang 
event ay dapat na: 
o Baguhin ang mga pagkakaayos ng kuwarto upang magbigay-
daan sa pisikal na distansiya sa pagitan ng mga panauhin. 
o Bawasan ang kapasidad para sa mga conference at meeting 
room upang mapanatili ang hindi bababa sa anim na talampakan 
na pisikal na distansya sa pagitan ng mga kalahok. 
o Suspindihin ang self-serve na buffet style food service at 
palitan ito ng mga alternatibong istilo ng serbisyo. 
• Para sa karagdagang direksyon sa mga pagpupulong at convention 
center, sumangguni sa mga patnubay sa Mapa ng Daan ng 
Resilience sa COVID-19 na website kapag magagamit. 
 
 
 
 
 
 
 
 
 
 
 
 
 
 
 
 
 
 
 
1Karagdagang mga pangangailangn ay dapat isaalang-alang para sa mahinang 
populasyon. Ang mga lugar ng pagsamba ay kailangan sumunod sa lahat ng  Cal/OSHA na 
pamatayan at kailangan nakahanda na sumunod sa gabay na ito ay pati na rin ang gabay 
mula sa Sentro ng Pagkontrol o Pag-iwas sa Sakit o Centers for Disease Control and 
Prevention (CDC) at ang Departamento ng Pampublikong Pangkalusugan ng California o 
California  Department of Public Health (CDPH). Bukod dito, ang lugar na pagsamba ay 
kailangan nakahanda na baguhin ang kanilang pamamahala sa binago na gabay 
 
 
 
----------------Page (14) Break----------------
