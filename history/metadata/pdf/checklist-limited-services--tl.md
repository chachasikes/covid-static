---
PDFFormatVersion: 1.7
IsAcroFormPresent: false
IsXFAPresent: false
Title: Limited Services Checklist
Author: State of California
Subject: Limited Services Checklist
Creator: 
Producer: Foxit PDF Creator Version 10.0.1.3443
CreationDate: D:20200814090144-07'00'
ModDate: D:20200814173915-07'00'
date_created: Fri Aug 14 2020 09:01:00 GMT-0700
date_modified: Fri Aug 14 2020 09:01:00 GMT-0700
---
Pangkalahatang Checklist ng Cal/OSHA sa COVID-19 
para sa Limitadong Serbisyo 
Hulyo 2, 2020 
Ang checklist na ito ay inilaan upang matulungan ang mga nagkakaloob ng limitadong serbisyo 
na hindi karaniwang nangangailangan ng malapit na pakikisalamuha sa customer na 
maipatupad ang kanilang plano upang maiwasan ang pagkalat ng COVID-19 sa lugar ng 
trabaho at suplemento sa Patnubay para sa Limitadong Serbisyo. Ang checklist na ito ay isang 
buod at naglalaman ng shorthand para sa ilang bahagi ng patnubay; maging pamilyar sa 
patnubay bago gamitin ang checklist na ito. 
Mga Nilalaman ng Nakasulat na Plano na 
Partikular sa Lugar ng Trabaho 
 Ang (mga) taong responsable para sa pagpapatupad sa plano. 
 Isang pagtatasa ng panganib at ang mga hakbang na gagawin upang 
mapigilan ang pagkalat ng virus. 
 Paggamit ng mga pantakip sa mukha, alinsunod sa patnubay ng CDPH. 
 Pagsasanay at komunikasyon sa mga manggagawa at kinatawan ng 
manggagawa tungkol sa plano. 
 Isang proseso upang suriin ang pagsunod at upang idokumento at iwasto ang 
mga kakulangan. 
 Isang proseso upang maimbestigahan ang mga kaso ng COVID, maalertuhan 
ang lokal na departamento ng kalusugan, at kilalanin at ihiwalay ang mga 
nagkaroon ng malapitang pag-kontak sa lugar ng trabaho sa mga nahawaang 
manggagawa. 
 Mga protokol kapag nagkaroon ng biglaang pagkakahawahan sa lugar ng 
trabaho alinsunod sa patnubay ng CDPH.  
Mga Paksa para sa Pagsasanay sa 
Manggagawa 
 Impormasyon sa COVID-19, pagpigil sa pagkalat, at kung sino ang lalong 
mahina. 
 Pagsusuri sa sarili sa bahay, kasama ang mga pagsusuri sa temperatura at/o 
sintomas gamit ang mga alituntunin ng CDC. 
 Ang kahalagahan na hindi pumasok sa trabaho kung ang mga manggagawa 
ay may ubo, lagnat, kahirapan sa paghinga, panginginig, pananakit ng 
kalamnan, pananakit ng ulo, pamamaga ng lalamunan, kamakailang 
----------------Page (0) Break----------------
pagkawala ng panlasa o pang-amoy, pagbabara ng ilong o tumutulong sipon, 
pagduruwal o pagsusuka, o pagtatae, o kung sila ay, o ang isang taong 
nakasalamuha nila ay na-diyagnos na may COVID-19.  
 Upang bumalik sa trabaho pagkatapos ng isang diyagnosis ng COVID-19 
pagkatapos lang ng 10 araw mula noong magsimula ang sintomas at 72 oras na 
walang lagnat. 
 Kailan humingi ng medikal na atensyon. 
 Ang kahalagahan ng paghuhugas ng kamay. 
 Ang kahalagahan ng pisikal na pagdistansya, sa parehong oras ng trabaho at 
pagkatapos ng trabaho. 
 Wastong paggamit ng mga pantakip sa mukha, kabilang ang impormasyon sa 
patnubay ng CDPH. 
 Impormasyon tungkol sa mga benepisyo ng bayad na leave, kabilang ang 
Families First Coronavirus Response Act at mga benepisyong kabayaran sa mga 
manggagawa sa ilalim ng Executive Order N-62-20 ng Gobernador habang may 
bisa ang Order na iyon. 
 Sanayin ang anumang independyenteng kontratista, mga manggagawa na 
pansamantala o naka-kontrata sa mga patakarang ito at tiyaking mayroon 
silang kinakailangang PPE. 
 Ang mga negosyanteng mekanikal na nagtatrabaho malapit sa mga vent ng 
tubo, exhaust ng HVAC, o iba pang mga exhaust fan: Ang hanging lumalabas sa 
exhaust ay maaaring maglaman ng virus na nagdudulot ng COVID-19 kung may 
mga nahawaang tao sa gusali. 
 Mga negosyanteng mekanikal na nagtatrabaho sa dumi sa alkantarilya, 
pagtutubero, at serbisyong custodial o janitorial: Ang virus na nagdudulot ng 
COVID-19 ay natagpuan sa dumi ng ilang mga taong may COVID-19. 
Mga Paraan ng Pagkontrol at Pagsusuri sa 
Indibidwal 
 Mga pagsusuri sa sintomas at/o pagsusuri sa temperatura. 
 Hikayatin ang mga manggagawa na may sakit o nagpapakita ng mga sintomas 
ng COVID-19 na manatili sa bahay. 
 Bigyan at tiyaking ginagamit ng mga manggagawa ang lahat ng 
kinakailangang PPE. 
 Isaalang-alang ang pagbibigay ng mga guwantes bilang suplemento sa 
madalas na paghuhugas ng kamay para sa mga gawaing gaya ng 
paghahawak ng mga bagay na karaniwang hinahawakan o pagsasagawa ng 
pagsusuri para sa sintomas. 
 Para sa mga mekanikal na mangagawa na nagtatrabaho malapit sa mga 
tubong vent at rooftop HVAC exhaust o iba pang mga uri ng exhaust fan: 
Magkaloob ng face shield at particulate respirator na aprubado ng NIOSH. Kung 
walang magagamit na mga respirator, magbigay ng surgical mask na ASTM-
rated. 
----------------Page (1) Break----------------
 Para sa mekanikal na mangagawa na nagtatrabaho sa mga tubo ng dumi sa 
alkantarilya: Maglaan at gumamit ng face shield at hindi natatagusang takip sa 
mukha. Kung ang trabaho ay maaaring magpakalat ng mga droplet ng dumi sa 
alkantarilya sa hangin (tulad ng sewer drain snaking), maglaan ng particulate 
respirator na aprubado ng NIOSH, kung mayroon. 
 Magpaskil ng mga karatula upang ipaalala sa publiko na magsuot ng mga takip 
sa mukha at magpatupad ng physical distancing. 
Mga Protokol sa Paglilinis at Pag-disinfect 
 Magsagawa ng ganap na paglilinis sa mga lugar na may mataas na trapiko.  
 Madalas na disimpektahin ang mga karaniwang ginagamit na ibabaw. 
 Regular na linisin at i-sanitize ang mga kagamitang ginagamit ng iba’t ibang tao 
kapag inilipat sa isang bagong customer o empleyado. 
 Ilagay ang maruruming tela sa mga sarado at walang butas na lalagyan at 
labhan sa mataas na temperatura, pagkatapos ay itago sa isang saradong 
aparador o istanteng may takip. 
 Maglaan ng panahon para maisagawa ng mga manggagawa ang mga 
kasanayan sa paglilinis habang nasa kanilang mga shift. 
 Tiyaking ligtas na gamitin ang lahat ng sistema ng tubig upang mabawasan ang 
panganib ng Legionnaires’ disease. 
 Tiyaking mananatiling gumagana at naka-stock ang mga pangkalusugan na 
pasilidad sa lahat ng pagkakataon.  
 Magpaskil ng mga karatula sa lugar ng trabaho at karaniwang mga lugar 
habang binibigyang-diin ang mga pangunahing hakbang sa pag-iwas sa 
impeksyon, kabilang ang pagpapaskil ng mga karatula sa paghuhugas ng 
kamay sa mga banyo. 
 Gumamit ng mga produkto na naaprubahan para sa paggamit laban sa COVID-
19 na nasa listahan ng mga naaprubahan ng Environmental Protection Agency 
(EPA) at sanayin ang mga manggagawa tungkol sa mga panganib ng kemikal, 
tagubilin sa produkto, kinakailangan sa bentilasyon, at kinakailangan ng 
Cal/OSHA. Sundin ang mga paraan ng paglilinis na mas ligtas para sa hika ng 
CDPH. 
 Ihinto ang paggamit ng pinagsasaluhang kagamitan sa pagkain at inumin sa 
mga silid-pahingahan ng empleyado. 
 Linisin ang mga sahig gamit ang vacuum na may HEPA filter o iba pang paraang 
hindi nagkakalat ng mga pathogen sa hangin. 
 Pag-isipang mag-upgrade upang mapahusay ang pagpipiltro ng hangin at 
bentilasyon. 
Mga Patnubay sa Pisikal na Pagdistansiya 
 Magpatupad ng mga hakbang upang matiyak ang physical distancing na hindi 
bababa sa anim na talampakan sa pagitan ng at sa hanay ng mga 
manggagawa at customer, gamit ang mga pamamaraang gaya ng mga pisikal 
na partisyon o visual na palatandaan (hal., mga pagmamarka sa sahig, may 
----------------Page (2) Break----------------
kulay na tape, o mga karatulang nagsasaad kung saan dapat tumayo ang mga 
manggagawa). 
 Gumamit ng Plexiglas o iba pang mga harang sa mga lugar kung saan hindi 
mapanatili ang physical distancing. 
 Gumamit ng isang sistema ng appointment, stagger appointment, at bawasan 
ang mga walk-in. 
 Malinaw na markahan ang mga lugar kung saan pumipila ang mga customer o 
empleyado upang mapanatili ang physical distancing, o gumamit ng mga 
alternatibong kahingian sa pagpasok. 
 Magpatupad ng mga diskarte upang maghintay ang mga customer sa labas 
kung saan posible, tulad ng "no-contact" pick-up o paghahatid o pagbabayad 
sa bangketa.  
 Magtalaga ng mga lokasyon ng drop-off at pick-up na malayo sa mga 
matataong lugar. 
 Malinaw na magtalaga ng mga pasukan at hiwalay na labasan kung posible.  
 Panatilihing bukas ang mga pintuan kung hindi awtomatikong nagbubukas at 
nagsasara ang mga ito. 
 Gawing halinhinan ang mga shift, hatiin o i-rotate ang mga iskedyul ng trabaho, 
at gawing halinhinan ang mga break ng manggagawa, alinsunod sa mga 
regulasyon sa sahod at oras, upang mabawasan ang pagsasalimbayan ng 
empleyado at mapanatili ang mga protokol sa physical distancing. 
 Muling isaayos ang mga lugar na tanggapan at hintayan, mga lobby, 
workstation, at mga silid-pahingahan ng manggagawa, kung maaari, upang 
pahintulutan ang hindi bababa sa anim na talampakang distansya sa pagitan 
ng mga customer at empleyado. 
 Magtakda ng mga may direksyon na pasilyo at daanan para sa paglalakad, 
kung posible, upang mabawasan ang pagsaasalubong ng mga manggagawa 
at bisita.  
 Ayusin ang anumang mga pulong ng kawani upang matiyak ang physical 
distancing at gumamit ng telepono o mga webinar kung posible. 
 Limitahan ang bilang ng mga manggagawa sa mga saradong lugar. 
 Isara ang mga silid pahingahan at magbigay ng alternatibo kung saan pwedeng 
ipatupad ang physical distancing, tulad ng mga panlabas na lugar pahingahan. 
  
----------------Page (3) Break----------------
Karagdagang Mga pagsasaalang-alang para sa 
Mga Serbisyo na Nangangailangan ng Pagpasok 
sa Residensyal, Komersyal, o Pampublikong 
Gusali  
 Ang mga manggagawa na pumapasok sa mga pribadong paninirahan o 
komersyal o pampublikong mga gusali ay dapat paglaanan ng hand sanitizer. 
 Makipag-ugnayan sa mga customer nang maaga upang kumpirmahin ang 
appointment at tanungin kung sinumang miyembro ng sambahayan o tauhan 
na nasa site ay may anumang sintomas, nagkasakit, o nalantad sa isang taong 
nagkasakit. I-reschedule nang hindi bababa sa 10 hanggang 14 na araw sa 
hinaharap kung oo ang sagot. 
 Sa panahon ng paunang tawag, hilingin sa mga customer na gumamit ng mga 
takip sa mukha sa panahon ng appointment at bigyang-diin ang kahalagahan 
ng physical distancing mula sa manggagawa. 
 Gumamit ng mga punto ng pakikipag-usap para magamit ng mga 
manggagawa pagdating sa site upang matukoy kung ligtas bang makapasok sa 
gusali. Pahintulutan ang mga manggagawa na tumawag ng "pangkaligtasang 
paghinto." 
 Magbigay ng virtual customer service support kung saan posible. 
 Magsagawa ng virtual na mga panayam sa kaligtasan linggu-linggo o kung 
kinakailangan. 
 Matapos makumpleto ang trabaho sa isang tirahan o gusali, dapat alisin ng mga 
manggagawa ang lahat ng PPE at mga takip sa mukha at hugasan ang 
kanilang mga kamay at mukha. Ang mga takip sa mukha ay dapat labhan bago 
magamit muli. 
  
----------------Page (4) Break----------------
Mga pagsasaalang-alang para sa mga May-ari 
ng Bahay at Mga Residente ng Gusali 
 Ang mga may-ari ng bahay at residente ay dapat na ipagpaliban ang lahat ng 
hindi pang-emergency na mga serbisyo sa bahay kung mayroong mga taong 
positibo sa COVID-19, mga taong may mga sintomas ng COVID-19, o mga taong 
nakakwarantina sa tirahan.  
 Ang mga negosyo ay dapat magtanong kung sinumang mga taong positibo sa 
COVID-19, mga taong may mga sintomas ng COVID-19, o mga taong 
nakakwarantina sa paninirahan ay nasa bahay bago magsagawa ng mga 
emerhensiyang serbisyo sa bahay at gumawa ng mga hakbang upang 
mabawasan ang mga panganib na malantad sa sinumang tao na pumapasok 
sa bahay.  
Kasama sa mga hakbang na ito ang paghiling sa may-ari ng bahay o residente 
na: 
 Pahanginan ang bahay kung pahihintulutan ng panahon. 
 Linisin at i-disinfect ang mga ibabaw sa mga lugar kung saan maaaring 
magtrabaho o kailangang i-access ng tao.  
 Panatilihin ang physical distancing nang hindi bababa sa anim na talampakan 
kapag pinapapasok ang taong nagseserbisyo sa bahay. 
 Magsuot ng mga takip sa mukha sa lahat ng oras sa pagbisita, maliban kung 
hindi makakaya alinsunod sa mga pamantayan sa pagbubukod sa mga 
alituntunin sa mga takip sa mukha ng CDPH. 
 Manatili sa labas ng lugar kung saan magtatrabaho ang taong mag-aayos. 
  
----------------Page (5) Break----------------
Karagdagang Mga Pagsasaalang-alang para sa 
Mga Limitadong Serbisyo Na Nagpapatakbo Sa 
Mga Sasakyan 
 Ang lahat ng trak at sasakyang pantrabaho ay dapat magkaroon ng hand 
sanitizer na magagamit at lahat ng manggagawa ay dapat mag-sanitize ng 
kanilang mga kamay pagdating sa site.  
 Maglaan ng sapat na supply ng mga materyales sa mga manggagawa na 
kinakailangan upang malinis at ma-disinfect ang mga madalas na 
hinahawakang ibabaw ng sasakyan sa paghahatid. Magbigay ng mga 
basurahang may sapin na mailalagay sa mga sasakyan ng paghahatid. 
 Linisin at i-disinfect ang mga cab ng mga trak at sasakyang pantrabaho. 
 Kung hindi maiiwasan ang pisikal na kontak sa mga bagay na nauugnay sa 
paghahatid, dapat punasan at i-disinfect ang mga kagamitang ginagamit din 
ng mga customer pagkatapos ng bawat paggamit. 
 Dapat limitahan ng mga manggagawa ang pagdikit sa mga madalas na 
hinahawakang ibabaw habang naghahatid. 
 Ipagbigay-alam sa mga manggagawa kung saan sila maaaring maka-access 
ng mga materyales sa paghuhugas ng kamay at maglaan ng mga hand 
sanitizer. 
 Magbigay ng mga alternatibong lokasyon ng banyo kung sakaling ang mga 
karaniwang naa-access sa ruta ay sarado, at maglaan ng oras para sa 
paggamit nito. 
  
----------------Page (6) Break----------------
Karagdagang Mga Pagsasaalang-alang para sa 
Mga Auto Repair Shop 
 Bawasan o alisin ang paggamit ng mga ibinabahaging kasangkapan at 
kagamitan. Kung ginagamit ng iba’t ibang tao ang tools, i-sanitize sa pagitan ng 
bawat paggamit. 
 Payagan ang mga customer na i-drop off at kunin ang mga sasakyan 
pagkatapos ng oras ng trabaho gamit ang isang kahon ng "night drop" o slot 
upang limitahan ang personal na pagsasalamuha, at isaalang-alang ang 
paggamit ng isang sistema ng estilong drop box sa oras ng pagtatrabaho. 
 Hilingin sa mga customer na magsuot ng mga takip sa mukha kapag iniiwan ang 
sasakyan at nakikipag-ugnayan sa mga manggagawa. Hilingin na tanggalin ng 
mga customer ang mga personal na item sa sasakyan. Hilingin sa mga customer 
na huwag magsama ng iba. 
 Itigil ang anumang mga serbisyong pag-pick-up o drop-off sa customer at tiyakin 
na alam ng mga customer na sila ang may pananagutan para sa kanilang 
sariling paglalakbay patungo at mula sa repair shop. 
 Linisin nang mabuti ang mga ibabaw sa cab ng anumang pinagsasaluhang 
sasakyan tuwing gagamitin ito ng isang bagong driver. 
 I-sanitize ang mga susi, key fob, at ang sasakyan bago at pagkatapos 
serbisyuhan ang sasakyan ng isang customer. Pahiran ang lahat ng ibabaw at 
kontrol na hinahawakan ng driver o technician. 
 Makipag-usap sa mga customer sa pamamagitan ng text, email, o telepono 
upang magbigay ng mga tantiya at makakuha ng mga pahintulot sa pag-
aayos. Magpatupad ng mga digital na inspeksyon ng sasakyan, kung posible, 
upang matukoy ang mga pangangailangan sa serbisyo at magbigay ng mga 
tantiya. 
 Isara ang mga silid hintayan kung maaari, o muling isaayos ang espasyo upang 
mapanatili ang physical distancing. 
 Alisin ang mga amenidad, tulad ng mga magazine, kape, tubig, at mga self-
serve na istasyon (maliban kung walang pipindutin) mula sa mga lugar hintayan. 
  
----------------Page (7) Break----------------
Karagdagang Mga Pagsasaalang-alang para sa 
Mga Operasyon sa Paghuhugas ng Sasakyan 
 Kung maaari, maglaan ng alternatibo sa mga takip sa mukha na hindi 
masyadong mainit at tiyakin na makakahinga rito.  
 Regular na linisin ang mga terminal ng pagbabayad, mga hose ng vacuum, bay 
gun, hugasan ang mga selector equipment, vending machine, at mga 
makinang panlinis at matataong lugar tulad ng mga silid-hintayan o lounge. 
 Isaalang-alang ang paghiling sa mga customer na gumawa ng reserbasyon para 
sa mga personal na serbisyo na hindi awtomatiko, hal. detailing.  
 Hilingin sa mga customer na magdala at gumamit ng mga takip sa mukha sa 
panahon ng appointment at hilingin sa mga customer na tanggalin ang mga 
personal na gamit sa sasakyan. Hilingin sa mga customer na huwag magsama ng 
iba. 
 Pahanginan ang mga sasakyan gamit ang blower at mag-recirculate ng hangin 
sa sasakyan bago linisin ng mga manggagawa. 
 Limitahan ang paglilinis ng loob ng sasakyan sa iisang manggagawa sa bawat 
pagkakataon. 
 Linisin ang mga nozzle ng vacuum pagkatapos ng bawat paggamit. 
 Dapat ipila ng mga customer ang kanilang mga kotse sa mga pasilidad na may 
awtomatikong paghuhugas ng kotse at hindi lumabas sa sasakyan. 
 Para sa mga self-serve na operasyon sa paghuhugas ng kotse, alisin ang 
maruming mga tuwalya o mga telang pamunas pagkatapos ng bawat 
pakikipag-ugnayan sa customer. Ilagay ang mga ito sa isang saradong lalagyan 
kung saan hindi na ito magagamit muli hanggang maayos na nalabhan. 
 Para sa self-service na paghuhugas ng kotse, magbigay ng disposable na 
guwantes para magamit ng mga customer kapag humawak sa mga hose, 
wand, hose ng vacuum at iba pang mga aparato sa paglilinis. Madalas na linisin 
at i-disinfect ang mga ibabaw na ito. 
 Isara ang mga silid-hintayan kung maaari, o muling isaayos ang mga ito upang 
mapanatili ang physical distancing. 
 Alisin ang mga amenidad, tulad ng magazine, kape, tubig, at mga istasyon ng 
self-serve para sa mga customer. 
  
----------------Page (8) Break----------------
Karagdagang Mga Pagsasaalang-alang para sa 
Mga Serbisyong Paglilinis at Janitorial 
 Bawasan o alisin ang paggamit ng mga ibinabahaging kasangkapan at 
kagamitan. Kung ginagamit ng iba’t ibang tao ang tools, i-sanitize sa pagitan ng 
bawat paggamit. 
 Sabihin sa mga manggagawang janitorial o custodial kung sila ay magtatrabaho 
sa isang lokasyon kung saan nagkaroon ng tao na nahawaan upang makagawa 
sila ng kinakailangang pag-iingat, maprotektahan ang kanilang sarili at 
makapagbigay ng kinakailangang serbisyong paglilinis at pagdi-disinfect. 
 Pahanginan ang anumang lugar kung saan pumunta ang isang nahawahang 
tao, ayon sa Talahanayan 1 sa Mga Patnubay para sa Pag-iwas sa Pagkalat ng 
Mycobacterium Tuberculosis nang may 99.9% na kahusayan sa pag-alis bago 
makapasok ang mga manggagawa. 
 Magkaloob ng wastong pagsasanay sa PPE at peligro bago hilingin sa mga 
manggagawang janitorial o custodial na i-disinfect ang isang lugar na may alam 
na mga kumpirmadong kaso ng COVID-19. 
 Sanayin ang lahat ng manggagawa na gumamit at maglaan ng sapat na 
panglahatang panlinis at pang-disinfect kung kinakailangan. 
 Sundin ang mga kinakailangan sa Cal/OSHA at mga tagubilin ng tagagawa 
para sa ligtas na paggamit at kinakailangang personal na kagamitang 
pamproteksiyon para sa produktong panlinis. 
 Maglaan ng sapat na bentilasyon (daloy ng hangin) sa mga lugar kapag dini-
disinfect. 
 Maglaan ng mga bendao iba pang bagay upang takpan ang anumang hiwa, 
mga gasgas, o bukas na sugat. 
 Paalalahanan ang mga customer na magpanatili ng anim na talampakang layo 
mula sa mga manggagawa. 
  
----------------Page (9) Break----------------
Karagdagang Mga Pagsasaalang-alang para sa 
Pet Grooming at Paglalakad ng Aso 
 Suriin ang umiiral na mga protokol sa paglilinis at kalinisan upang matukoy kung 
anong mga karagdagang hakbang ang kinakailangan. 
 Hingin sa mga customer na gumawa ng mga reserbasyon at gawing halinhinan 
ang mga appointment. 
 Gumamit ng walang kontak na proseso upang mai-drop off ng mga customer 
ang mga alagang hayop. 
 Gumamit ng slip leads upang ilipat ang mga alagang hayop patungo sa at mula 
sa grooming services, at huwag hawakan ang anumang pag-aari ng mga 
alagang hayop. 
 Maglagay ng tape sa mga sahig ng silid ng grooming at iba pang mga lugar 
upang ipahiwatig kung saan dapat tumayo ang mga customer at kung saan 
maaaring maglakad ang mga groomer. Panatilihin ang anim na talampakang 
distansya sa pagitan ng mga tao, kabilang ang mga kapwa groomer. 
 Limitahan ang bilang ng mga groomer sa pasilidad. 
 Ang mga serbisyo sa paglalakad ng aso ay dapat magtatag ng mga protokol 
upang matiyak na kakanselahin ng mga customer ang kanilang serbisyo sa 
paglalakad ng aso kung ang sinumang tao sa sambahayan ay nadayagnos na 
may COVID-19 o may sakit o nagpapakita ng anumang mga sintomas. 
 Ang mga serbisyo sa paglalakad ng aso ay dapat magpanatili ng regular na 
pakikipag-ugnayan sa mga customer upang tanungin ang tungkol sa anumang 
mga naturang isyu kapag hindi sinabi ng customer nang maaga. Kung ang dog 
walker o may-ari ng alagang hayop ay may mga sintomas ng COVID-19, 
nagkasakit, o nalantad sa isang taong nagkasakit, kanselahin ang mga serbisyo 
sa paglalakad ng aso. 
 Limitahan ang mga pakikipag-ugnayan sa mga may-ari ng alagang hayop para 
sa paglalakad ng aso. Talakayin ang mga mahahalagang detalye sa 
pangangalaga ng alaga o gumamit ng anim na talampakang physical 
distancing para sa anumang pakikipag-ugnayan na personal. 
 Gumamit ng walang kontak na mga pagpapasa ng alagang hayop. 
 Kung kinakailangan ng lead hand-off, panatilihing mabilis ang pakikipag-
ugnayan at hugasan ang mga kamay pagkatapos o gumamit ng wastong hand 
sanitizer.  
 Kapag ang may-ari ng alagang hayop ay wala sa bahay, dapat nilang tiyakin 
na madaling ma-access ang alagang hayop at dapat na ilagay ang alagang 
hayop malapit sa pasukan hangga't maaari. 
 Kung ibinababa ng may-ari ng alagang hayop ang aso sa tirahan ng dog 
walker, dapat tiyakin ng dog walker na mangyayari ang pagbababa sa pintuan 
ng bahay o, sa isang multi-family building, sa isang itinakdang karaniwang lugar, 
na mas mabuti kung nasa labas. 
 Kung posible, dapat magdala at gumamit ang dog walker ng sariling nilang 
tingga at disposable na bag ng basura. Linisin at i-sanitize ang lahat ng 
----------------Page (10) Break----------------
materyales, kabilang ang mga tingga, mga lalagyan ng pagkain, tubig, at mga 
mangkok ng pagkain bago at pagkatapos ng paglalakad. 
Karagdagang Mga Pagsasaalang-alang para sa 
Mga Serbisyo sa Landscaping at Pagmementina 
ng Bakuran 
 Bawasan o alisin ang paggamit ng mga ibinabahaging kasangkapan at 
kagamitan. Kung ginagamit ng iba’t ibang tao ang tools, i-sanitize sa pagitan ng 
bawat paggamit. 
 Iwasan ang pagdikit sa mga lugar na nahahawakan sa trabaho. 
 Sa tuwing posible, ang mga manggagawa ay dapat magmaneho nang hiwalay 
papunta sa mga site ng trabaho maliban kung ang isang sasakyan ay sapat ang 
laki upang mapanatili ang social distancing. 
 Kung ang mga manggagawa ay nagkita-kita sa isang sentrong lokasyon at 
naglalakbay papunta sa site ng trabaho sa mga sasakyan na pag-aari ng 
kumpanya, magtalaga ng isang trak sa isang tauhan at huwag paikutin ang 
sasakyan. Ang cab ng sasakyan at lahat ng bahaging hinahawakan ay dapat 
malinis sa pagtatapos ng bawat araw ng trabaho. 
 Tanggalin ang pakikipag-ugnayan sa customer hangga't maaari. Kapag 
naroroon ang mga customer, panatilihin ang anim na talampakan na social 
distance sa lahat ng oras. Ipaalam na naroon ka na sa pamamagitan ng 
pagpapatunog ng doorbell. Kumuha ng bayad sa telepono o online, kung 
maaari.  
  
----------------Page (11) Break----------------
Karagdagang Mga Pagsasaalang-alang para sa 
mga Laundromat, Dry Cleaning, at Iba Pang Mga 
Serbisyong Paglalaba 
 Ang mga damit ay dapat na ilagay sa isang selyadong bag at iwanang 
nakaselyo nang hindi bababa sa 24 na oras at iwasang hawakan hangga't 
maaari.  
 Iwasan ang pag-alog ng mga kasuotan sa sandaling tinanggal ang mga ito sa 
bag. Ang mga manggagawa ay dapat magsuot ng mga disposable na 
guwantes at maghugas ng kamay bago isuot at pagkatapos alisin ang mga ito. 
 I-disinfect ang mga counter, mga terminal ng pagbabayad, at iba pang mga 
karaniwang hinawakan na mga item sa pagitan ng bawat pagbisita sa 
customer. 
 Limitahan ang kabuuang bilang ng mga customer sa mga laundromat upang 
matiyak na mapapanatili ang physical distancing. 
 Kung ang mga damit ay dapat dalhin sa mga ruta, maayos na linisin at i-disinfect 
ang anumang mga lalagyan na ginamit upang madala ang malinis na damit, 
kung dati itong ginamit para sa maruruming damit. Lagyan ng angkop na label 
ang mga lalagyan. 
 
----------------Page (12) Break----------------
