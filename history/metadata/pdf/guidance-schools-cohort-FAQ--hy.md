---
PDFFormatVersion: 1.7
IsAcroFormPresent: false
IsXFAPresent: false
Title: Providing Targeted Specialized Support and Services at School
Subject: 
Creator: 
Producer: Foxit PDF Creator Version 10.0.1.3443
CreationDate: D:20200918193004-07'00'
ModDate: D:20201008143239-07'00'
date_created: Fri Sep 18 2020 19:30:00 GMT-0700
date_modified: Fri Sep 18 2020 19:30:00 GMT-0700
---
1 
Դպրոցներում նպատակային, մասնագիտացված աջակցության եւ 
ծառայությունների մատուցումը 
ԹԱՐՄԱՑՎԱԾ Է սեպտեմբերի 4, 2020 
2020թ. օգոստոսի 24-ին Կալիֆոռնիայի հանրային առողջապահության 
վարչությունը (California Department of Public Health, CDPH) թողարկեց 
«Կոհորտաների (խմբերի) վերաբերյալ ուղեցույց» («Կոհորտավորման ուղեցույց»), 
որն առողջության եւ անվտանգության վերաբերյալ նվազագույն ուղեցույցներ է 
սահմանում երիտասարդությանը սպասարկող բազմաթիվ ոլորտներում՝ ներառյալ 
երեխաների խնամքը եւ դպրոցները (պետական եւ մասնավոր): Հետեւյալը 
նախատեսված է «Կոհորտավորման ուղեցույցը» լրացնելու՝ հաճախակի տրվող 
հարցերի պատասխաններով, որոնք վերաբերում են դպրոցներում նպատակային, 
մասնագիտացված աջակցության տրամադրմանը: Քանի դեռ խնդիրն առկա է, 
տեղական դպրոցների ղեկավարությունը, համագործակցելով տեղական 
առողջապահական բաժանմունքների եւ դպրոցի անձնակազմի հետ (ներառյալ, եթե 
առկա են, արհմիությունները), պետք է իրականացնեն միջոցառումներ, որոնք 
համահունչ են տեղական գործողություններին եւ կարիքներին:  
Նախադրյալները. 2020թ. մարտի 4-ին նահանգապետը COVID-19-ի ազդեցության 
հետեւանքով Կալիֆոռնիայում արտակարգ դրություն հայտարարեց՝ լրացուցիչ 
ռեսուրսներ հասանելի դարձնելու եւ նահանգին օգնելու՝ COVID-19-ի ավելի լայն 
տարածման արդյունքում պատրաստվելու աճող քանակությամբ բժշկական 
օգնության եւ հոսպիտալացման կարիք ունեցող անհատների արձագանքելուն։ Այդ 
պահից ի վեր Նահանգի հանրային առողջապահության պատասխանատուն եւ 
CDPH-ը բազմաթիվ հանրային առողջապահության հրահանգներ են հրապարակել 
COVID-19 համաճարակի դեմ պայքարելու վերաբերյալ, ներառյալ 2020թ. հուլիսի 17-
ի «COVID-19-ը եւ K-12 դպրոցների համար ստացիոնար ուսուցման վերաբացման 
կոնցեպցիան» («Կոնցեպցիա»)։   
«Կոնցեպցիան» արգելում է ստացիոնար ուսուցումը վարչական շրջանի՝ COVID-19-
ի բարձր տեմպերի պատճառով 1-ին աստիճանում գտնվող դպրոցներում եւ թույլ է 
տալիս տարրական դպրոցներում ուսուցումը այն վարչական շրջաններում՝ 
բացառություն հայցելու՝ թույլատրելու ստացիոնար ուսուցումը, որտեղ պայմաններն 
ու անվտանգության ծրագրերը դա թույլ են տալիս: 2020թ. օգոստոսի 3-ին CDPH-ը 
հուլիսի 17-ի վերաբացման կոնցեպցիայի հետագա ուղեցույց եւ մանրամասն 
տեղեկություններ տրամադրեց տարրական դպրոցների՝ բացառություն հայցելու 
գործընթացի վերաբերյալ: Օգոստոսի 3-ի ուղեցույցում նշվել է, որ լրացուցիչ 
ուղեցույցներ են տրամադրվում՝ որոշելու այն պայմանները, որոնց առկայության 
----------------Page (0) Break----------------
 
 
 
  2 
դեպքում այն դպրոցները, որոնցում արգելվում է լիարժեք ստացիոնար ուսուցումը, 
կարող են ստացիոնար սպասարկել աշակերտների փոքր խմբերի: 2020թ. օգոստոսի 
24-ին CDPH-ը «Կոհորտավորման ուղեցույց» է թողարկել թույլատրելի փոքր խմբերի 
ստացիոնար սպասարկման վերաբերյալ: 
 
«Կոհորտավորման ուղեցույց»-ը տարածվու՞մ է K-12 դպրոցների 
գործունեության վրա։ 
Այո։ «Կոհորտավորման ուղեցույցը» թույլ է տալիս փոքր խմբերին ստացիոնար 
ծառայությունների մատուցում վերահսկվող, կառավարվող եւ փակ միջավայրերում, 
ինչպիսիք են տեղական կրթական գործակալությունների (ՏԿԳ) կողմից մատուցվող 
ծառայությունները: «Կոհորտավորման ուղեցույցը» տարածվում է այն դպրոցների 
վրա, որոնք հուլիսի 17-ի «Կոնցեպցիայի» համաձայն չեն կարող վերաբացվել 
ստացիոնար ուսուցման համար՝ ներառյալ տարրական դպրոցները այն 
իրավասություններում, որոնք տեղական հանրային առողջապահության 
գրասենյակի միջոցով տարրական դպրոցների համար բացառություն չեն ստացել: 
Այս հանգամանքներում դպրոցի ղեկավարությունը պետք է ծրագրեր մշակի եւ 
իրականացնի՝ համագործակցելով տեղական առողջապահական մարմինների եւ 
դպրոցի անձնակազմի հետ (ներառյալ, եթե առկա են, արհմիությունները), սակայն 
նրանցից չի պահանջվում տեղական առողջապահության վարչությունից 
անմիջական հաստատում ստանալ: 
 
Այն դպրոցները, որոնց հուլիսի 17-ի «Կոնցեպցիայի» շրջանակում թույլատրվել է 
վերաբացվել ստացիոնար ուսուցման համար՝ ներառյալ տարրական դպրոցները, 
որոնք գործում են համաձայն բացառության, պետք է հետեւեն K-12 դպրոցների 
համար ոլորտի ցուցումներին եւ տեղական հանրային առողջապահության 
գրասենյակի ցանկացած կիրառելի հրամանին կամ հրահանգին:  
 
Կա՞ արդյոք բոլոր աշակերտներին ստացիոնար ուսուցման 
հնարավորություն տալու մտադրություն: 
Ոչ։ Սույն ուղեցույցի նպատակն է նվազագույն չափանիշներ սահմանել՝ 
մասնագիտացվածⰠնպատակային ծառայություններ մատուցելու եւ աշակերտներին 
աջակցություն ցուցաբերելուⰠմինչդեռ այլ դեպքերում դպրոցներն ստացիոնար 
ուսուցման համար փակ են՝ այդպիսով ուշադրությունը կոնտրոնացնելով 
առողջության եւ անվտանգության պահպանման վրա՝ նվազագույնի հասցնելու 
վարակի փոխանցումը㨠 
 
 
 
 
 
----------------Page (1) Break----------------
 
 
 
  3 
 
Եթե դպրոցը փակ է ստացիոնար ուսուցման համար, արդյո՞ք աշակերտների 
փոքր խմբերին թույլ է տրվում ստացիոնար նպատակային, 
մասնագիտացված աջակցություն եւ ծառայությունների մատուցում դպրոցի 
տարածքում: 
Այո։ Կայուն խմբերին ստացիոնար նպատակային, մասնագիտացված 
աջակցությունն ու ծառայությունների մատուցումը թույլատրելի են, եթե դպրոցը 
բավարարում է «Կոհորտավորման ուղեցույցում» մանրամասն նկարագրված բոլոր 
պայմաններին, ներառյալ՝ 
 
• Խմբերի սահմանափակ մեծությունը 
• Խմբերի խառնվելու սահմանափակումը  
• Պատշաճ ֆիզիկական հեռավորության, դիմակավորման, մաքրման եւ 
անվտանգության այլ միջոցների պահպանումը  
 
Արդյո՞ք «Կոհորտավորման ուղեցույցը» դպրոցներից պահանջում է 
ապահովել փոքր խմբերով ստացիոնար ծառայությունների մատուցում, եթե 
նրանց վերաբացումը այլ կերպ արգելվում է հուլիսի 17-ի «Կոնցեպցիայի» 
շրջանակում: 
Ոչ։ Այն հստակեցնում է այն պայմանները, որոնք պետք է բավարարվեն 
աշակերտների փոքր խմբերին ստացիոնար ծառայություններ առաջարկելու համար, 
եթե դպրոցը այլ կերպ ի վիճակի չէ վերաբացվել՝ նահանգային հանրային 
առողջապահության հրահանգների համաձայն: Այս ուղեցույցը դպրոցներին 
հնարավորություն է տալիս աշակերտների վերահսկողություն եւ խնամք ապահովել՝ 
ներառյալ հաշմանդամություն ունեցող աշակերտներին եւ անգլերեն սովորողներին 
հատուկ ծառայությունների մատուցումը, ինտերնետից եւ հեռավար ուսուցման 
սարքերից օգտվելու հնարավորությունը, ինչպես նաեւ ռիսկային եւ կարիքավոր 
աշակերտներին անհատական աջակցությունը:  
 
Ո՞ր աշակերտները կարող են սպասարկվել խմբերում դպրոցների փակ 
լինելու ընթացքում:  
Որոշումը կայացվում է ՏԿԳ-ների եւ դպրոցների կողմից՝ ելնելով աշակերտների 
կարիքներից: Հաշմանդամություն ունեցող աշակերտները ՏԿԳ-ների եւ դպրոցների 
կողմից  պետք է առաջնահերթություն ունենան՝ նպատակային աջակցություն եւ 
ծառայություններ ստանալու: Բացի այդ, առաջնահերթություն կարող է տրվել նաեւ 
անգլերեն սովորողներին, հետագա ուսման կորստի բարձր ռիսկ ունեցող կամ 
հեռավար ուսուցմանը չմասնակցող աշակերտներին, չարաշահման կամ անտեսման 
ռիսկի տակ գտնվող աշակերտներին, ժամանակավոր խնամակալի մոտ գտնվող 
երեխաներին եւ անօթեւան աշակերտներին:  
 
----------------Page (2) Break----------------
 
 
 
  4 
 
Ի՞նչն է որակավորվում որպես մասնագիտացված եւ նպատակային 
օժանդակության ծառայություններ: 
Մասնագիտացված ծառայությունները որոշվում են ՏԿԳ-ների կողմից եւ ներառում 
են, բայց չեն սահմանափակվում, օկուպացիոն թերապիայի ծառայություններով, 
խոսքի եւ լեզվի, ինչպես նաեւ այլ բժշկական ծառայություններով, վարքագծի հետ 
կապված ծառայություններով, կրթական աջակցության ծառայություններով՝ որպես 
նպատակային միջամտության ռազմավարության կամ գնահատումների մաս, 
ինչպիսիք են նրանք, որոնք վերաբերում են անգլերեն սովորողի կարգավիճակին, 
անհատականացված կրթական ծրագրերին եւ այլ պահանջվող գնահատումներին: 
 
Ի՞նչ են կոհորտաները (խմբերը)։  
K-12 դպրոցներում կոհորտաները (խմբերը) աշակերտների կայուն խմբեր են՝ 
բաղկացած ոչ ավել, քան 16 անձից, ովքեր հանդիպում են ՏԿԳ-ների 
ղեկավարությամբ նպատակային աջակցություն եւ միջամտության ծառայություններ 
ստանալու, քանի դեռ դպրոցը փակ է ստացիոնար ուսուցման համար, եւ հեռավար 
ուսուցմանն ի հավելում: Անկախ անվանումից (օրինակ՝ «ուսումնական 
հանգույցներ» կամ «փոքր խմբեր»)՝ «Կոհորտավորման ուղեցույցի» բոլոր դրույթները 
պետք է պահպանվեն այդ խմբերի հանդիպումների ընթացքում, անկախ նրանից՝ 
դրանք իրականացվում են ՏԿԳ-ների, շահույթ չհետապնդող 
կազմակերպությունների, թե այլ մատակարարների կողմից: 
 
Ինչպե՞ս պետք է կազմավորվեն կայուն կոհորտաները (խմբերը):   
Ինչպես նշված է «Կոհորտավորման ուղեցույցում», կայուն կոհորտաները (խմբերը) 
աշակերտների խմբեր են՝ նույն վերահսկող մեծահասակ(ներ)ով, որոնք միասին են 
մնում ամբողջ օրվա ընթացքում: Կոհորտան (խումբը) պետք է այնպես գործի, որ 
խմբում ընդգրկված աշակերտները ու վերահսկող մեծահասակները օրվա 
ընթացքում ֆիզիկապես մոտ գտնվեն միայն իրենց խմբի անդամներին: Վերահսկող 
մեծահասակները եւ ուսանողները չպետք է շփվեն այլ խմբերի հետ: Նման 
պրակտիկան նվազեցնում է վարակի տարածման կամ փոխանցման ռիսկը. դրական 
թեստի դեպքում նպաստում է ավելի արդյունավետ հետագծման իրականացմանը, 
թույլ է տալիս իրականացնել մեկ խմբի թիրախային թեստավորում, կարանտին եւ 
մեկուսացում՝ դրական դեպքի կամ դեպքերի ժամանակ՝ նույնը հաստատության 
բոլոր այդպիսի խմբերում իրականացնելու փոխարեն։ 
 
Ո՞րն է կոհորտայի (խմբի) առավելագույն մեծությունը: 
Կոհորտաները (խմբերը) չպետք է գերազանցեն յուրաքանչյուրում 14 աշակերտի 
սահմանաչափը՝ ոչ ավել, քան 2 վերահսկող մեծահասակներով վերահսկվող 
միջավայրում, կամ խումբը պետք է կազմված լինի ընդհանուր առմամբ 
առավելագույնը 16 անձից (երեխաներից եւ երիտասարդներից կամ 
----------------Page (3) Break----------------
 
 
 
  5 
մեծահասակներից կազմված): Աշակերտների եւ անձնակազմի անդամների 
հարաբերակցությունը խմբում պետք է լինի՝ ելնելով աշակերտների կարիքներից: 
Կոհորտաները (խմբերը) կարող են, եւ հաճախ կլինեն, 14 անձից պակաս՝ 1 կամ 
2 մշտական չափահաս անձով: Օրինակ՝ մի խումբ կարող է բաղկացած լինել 6 
աշակերտից եւ 1 մեծահասակից կամ 8 աշակերտից եւ 2 մեծահասակից, որոնք 
միասին են մնում ամբողջ օրվա ընթացքում: Բացի այդ, խումբը կարող է բաժանվել 
աշակերտների ենթախմբերի, որոնք օրվա ընթացքում կարող են շփվել միմյանց 
հետ, քանի դեռ խումբն ընդհանուր առմամբ չի գերազանցում 16 անձը:    
 
Կարո՞ղ են ավելի քան 2 «վերահսկող մեծահասակներ» նշանակվել մի խմբին, 
եթե, օրինակ, աշակերտ(ներ)ը շարունակական օգնություն են պահանջում 
մեծահասակ անձնակազմից (օրինակ՝ ուսումնական օգնական) եւ այդ 
խմբում արդեն կա 2 «վերահսկող մեծահասակ»: 
Այո։ Մի խմբին նշանակված մեծահասակների թիվը պետք է նվազագույնի հասցվի եւ 
լավագույնը 2 հոգին է: Այնուամենայնիվ, խմբերը կարող են ընդգրկել 2-ից ավել 
մեծահասակ այն պայմանով, որ խմբի ընդհանուր չափը չի գերազանցի 16 անձը 
(աշակերտները եւ մեծահասակները միասին): 
 
Արդյո՞ք աշակերտները կարող են լրացուցիչ մասնագիտացված 
ծառայություններ կամ նպատակային աջակցություն եւ ծառայություններ 
ստանալ իրենց խմբից դուրս գտնվող այլ վերահսկող մեծահասակ(ներ)ից 
կամ եթե նրանք խմբի մաս չեն կազմում: 
Այո։ Աշակերտները կարող են անհատական ծառայություններ եւ աջակցություն 
ստանալ որակավորված այլ մեծահասակների կողմից: Այս լրացուցիչ աջակցությունը 
եւ ծառայությունները պետք է իրականացվեն անհատապես եւ չեն կարող 
իրականացվել այլ աշակերտների հետ: Անձնակազմը, որը մասնագիտացված 
ծառայություններ է մատուցում կամ նպատակային աջակցություն ցուցաբերում, 
ինչպիսիք են խոսքի կամ աշխատանքային թերապիան կամ ինտենսիվ 
դասավանդումը, պետք է նշանակվի հնարավորինս քիչ քանակությամբ խմբերում 
աշակերտների հետ աշխատելու եւ պետք է պահպանի համապատասխան 
նախազգուշական միջոցները՝ վարակի փոխանցումը կանխելու, ներառյալ 
համապատասխան անձնական պաշտպանական միջոցների (PPE) կրումը, ինչպես 
նշված է Սահմանափակ ծառայությունների վերաբերյալ ոլորտի ուղեցույցում։ 
Կարեւոր է նաեւ կանխել անձնակազմի այլ անդամների (օրինակ՝ 
ադմինիստրատորների, խորհրդատուների կամ բուժքույրերի), որոնք չեն 
հանդիսանում խումբ վերահսկող չափահաս կամ անհատական ծառայություններ 
չեն մատուցում, շփումը խմբերի հետ, եթե դա անհրաժեշտ չէ առողջության կամ 
անվտանգության հետ կապված անհետաձգելի խնդիրներին արձագանքելու համար, 
քանի որ նրանք կարող են վարակը մի խմբից մյուսին փոխանցել՝ այդպիսով 
մեծապես ավելացնելով յուրաքանչյուր դեպքի շփումների քանակը:  
----------------Page (4) Break----------------
 
 
 
  6 
 
Տարբեր խմբերի աշակերտները կարո՞ղ են իրար հետ շփվել: 
Ոչ: Խմբի կայունությունը կարեւոր է վարակի տարածումը նվազագույնի հասցնելու եւ 
կոնտակտային անձանց արդյունավետ որոնման համար, այնպես որ աշակերտները 
եւ վերահսկող մեծահասակները չեն կարող շփվել տարբեր խմբերի հետ: 
Կոհորտաների (խմբերի) տարանջատումը ապահովվում է կա՛մ յուրաքանչյուր 
խմբին առանձին սենյակում պահելով, կա՛մ միջնապատերով խմբի սեփական 
տարածք ստեղծելով: Հաշվի առնելով բազմաթիվ դասասենյակներով K-12 
դպրոցների հագեցվածությունը՝ դպրոցներն, ընդհանուր առմամբ, խմբերի 
տարանջատումը պետք է ապահովեն՝ յուրաքանչյուր խմբին հատկացնելով իր 
առանձին դասասենյակը: Բացօթյա տարածքը կամ այլ հատկացված տարածքները 
կարող են օգտագործվել, երբ դա թույլ է տալիս այլ խմբերից առանձնացում եւ 
համապատասխան ֆիզիկական հեռավորության ապահովում:  
 
Դպրոցները կարո՞ղ են տարբեր օրերին տարբեր խմբեր ունենալ: 
Այո։ Դպրոցները կարող են աշակերտների խմբեր ունենալ, որոնք մասնակցում են 
միայն որոշակի օրերին կամ օրվա ընթացքում որոշակի ժամերին: Պատշաճ մաքրում 
պետք է իրականացվի նույն տարածքը աշակերտների տարբեր խմբերի կողմից 
զբաղեցնելու միջեւ: Օրինակ՝ դպրոցը կարող է ունենալ ծառայություններ եւ 
աջակցություն ստացող աշակերտների մի խումբ (խմբեր) երկուշաբթի եւ 
երեքշաբթի՝ այլ խմբ(եր)ի ընդունելով չորեքշաբթի եւ հինգշաբթի օրերին:   
 
 
Աշակերտները կարո՞ղ են խումբը փոխել: 
Աշակերտները պետք է խուսափեն խումբը փոխելուց, եթե դա անհրաժեշտ չէ 
աշակերտի ընդհանուր անվտանգության եւ բարօրության համար:  
 
Քանի՞ խումբ կարող է ստեղծվել մեկ դպրոցում: 
Խմբերի քանակը կախված է դպրոցի ընդունելության հնարավորություններից եւ 
առկա շինությունների տարողությունից: Տեղի դպրոցի ղեկավարությունը, 
համագործակցելով տեղական առողջապահական մարմինների եւ դպրոցի 
անձնակազմի հետ, պետք է որոշի խմբերի այն քանակը, որոնք կարող են ապահով 
կազմվել՝ խմբերի միջեւ վարակի տարածումից խուսափելու: Ընդհանրապես, հաշվի 
առնելով ֆիզիկական հեռավորության եւ խմբերի տարանջատման 
անհրաժեշտությունը՝ տվյալ դպրոցի տարածքում աշակերտների թիվը, ընդհանուր 
առմամբ, չպետք է գերազանցի դպրոցի ընդունելության չափի կամ առկա 
շինությունների տարողության 25%-ը: 
 
 
 
----------------Page (5) Break----------------
 
 
 
  7 
Ինչպե՞ս է պահպանվելու ֆիզիկական հեռավորությունը խմբերի ներսում: 
Խմբերը չպետք է ավելի մեծ լինեն, քան կարող են տեղավորվել հաստատությունում 
առկա տարածությունում՝ ապահովելով յուրաքանչյուր անձի՝ ներառյալ 
անձնակազմի անդամների միջեւ առնվազն 6 ոտնաչափ հեռավորությունը, սակայն ոչ 
մի դեպքում չպետք է գերազանցեն ընդհանուր առմամբ 16 անձը յուրաքանչյուր 
խմբում: Որքան փոքր է խումբը, այնքան ցածր է վարակի տարածման ռիսկը: 
Կոհորտային խմբերի չափի մեծացմանը կամ այլ խմբերի հետ որեւէ շփմանը 
զուգահեռ մեծանում է վարակի տարածման ռիսկը:  
 
Անձնակազմի անդամները կարո՞ղ են իրար հետ հանդիպել:  
Տարբեր խմբերից աշխատակիցների խմբային հանդիպումները պետք է 
կազմակերպվեն հեռակա, բացօթյա կամ մեծ տարածքներում, ինչպիսիք են 
մարզադահլիճները կամ բազմաֆունկցիոնալ սենյակները, հնարավորինս շատ բաց 
պատուհաններով՝ խուսափելով փակ պատուհաններով փոքր տարածքներից: 
Անձնակազմի բոլոր անդամները պետք է դիմակ կրեն եւ առնվազն 6 ոտնաչափ 
ֆիզիկական հեռավորություն պահպանեն:  
 
Որքա՞ն հաճախ պետք է մաքրում իրականացվի աշակերտների՝ դպրոցի 
տարածքում գտնվելու ընթացքում: 
Մակերեսները (օրինակ՝ սեղանները, դռների բռնակները եւ այլն) պետք է մաքրվեն եւ 
սրբվեն տարբեր աշակերտների կողմից օգտագործումների միջեւ, նույնիսկ նույն 
խմբի շրջանակներում: Առողջության եւ անվտանգության ստանդարտների, այդ 
թվում՝ մաքրման եւ դիմակների կրման վերաբերյալ լրացուցիչ ուղեցույցների համար 
դիմե՛ք CDPH-ին եւ տեղական առողջապահական ուղեցույցներին:    
 
 
----------------Page (6) Break----------------
