---
PDFFormatVersion: 1.6
IsAcroFormPresent: false
IsXFAPresent: false
Title: Hair Salons Checklist
Author: State of California
Subject: Hair Salons Checklist
Keywords: "COVID-19, checklist coronavirus, Hair Salons"
Creator: Microsoft® Word for Microsoft 365
Producer: Nuance Pdf Create 8
CreationDate: D:20200813182135-07'00'
ModDate: D:20200814112624-07'00'
date_created: Thu Aug 13 2020 18:21:00 GMT-0700
date_modified: Thu Aug 13 2020 18:21:00 GMT-0700
---
Cal/OSHA COVID-19-ի ընդհանուր ստուգացանկ 
Գեղեցկության եւ վարսահարդարման սրահների համար 
2 հուլիսի, 2020թ. 
Այս ստուգացանկը նախատեսված է օգնելու գեղեցկության սրահներին եւ վարսավիրանոցներին 
իրականացնել COVID-19-ի տարածումը աշխատավայրում կանխելու իրենց պլանը եւ լրացնում է 
Գեղեցկության սրահների եւ վարսավիրանոցների ուղեցույցը: Սույն ստուգացանկն ամփոփում է եւ 
ուղեցույցի որոշ հատվածների սղագրություն է պարունակում. ծանոթացեք ուղեցույցներին՝ նախքան 
ստուգացանկից օգտվելը: 
Աշխատավայրերի համար գրված 
առանձնահատուկ ծրագրի 
բովանդակություններ 
 Այն անձը (անձինք), ովքեր պատասխանատու են ծրագրի իրականացման համար: 
 Վտանգի գնահատում եւ միջոցառումներ, որոնք պետք է ձեռնարկվեն՝ վիրուսի 
տարածումը կանխելու համար: 
 Դիմակների օգտագործում՝ համաձայն CDPH ցուցումների: 
 Ծրագրի վերաբերյալ աշխատակիցների եւ աշխատակիցների ներկայացուցիչների 
վերապատրաստում եւ նրանց հետ հաղորդակցություն: 
 Գործընթաց՝ ստուգելու համապատասխանությունը եւ փաստաթղթերով հասատելու եւ 
շտկելու թերությունները: 
 Գործընթաց՝ հետաքննելու COVID–ի դեպքերը, զգուշացնելու տեղական 
առողջապահական վարչությանը, ինչպես նաեւ գտնելու եւ մեկուսացնելու 
աշխատավայրին մոտ կոնտակտներին եւ վարակված աշխատողներին:  
 Արձանագրություններ այն մասին, թե երբ է աշխատավայրում սկսվել վարակը՝ 
համաձայն CDPH ուղեցույցի: 
Աշխատակիցների վերապատրաստման 
թեմաներ 
 Տեղեկություններ COVID-19-ի վերաբերյալ, կանխելու տարածումը, եւ այն, թե ով է 
հատկապես խոցելի:  
 Ինքնասքրինինգ տանը, ներառյալ ջերմության եւ/կամ ախտանիշների ստուգում՝ 
օգտվելով CDC ուղեցույցներից: 
 Աշխատանքի չգալու կարեւորությունը, եթե աշխատողները հազ, ջերմություն, դժվար 
շնչառության, դող, մկանների ցավ, գլխացավ, կոկորդի ցավ, վերջին ժամանակներում 
համի կամ հոտի կորուստ, քթի խցանում կամ քթից հոսք, սրտխառնոց կամ փսխում 
կամ փորլուծություն ունեն, կամ եթե նրանք կամ ինչ-որ մեկը, ում հետ նրանք կապ են 
ունեցել, ախտորոշվել է COVID-19-ով:  
----------------Page (0) Break----------------
 COVID-19-ի ախտորոշումից հետո աշխատանքի վերադառնալ միայն 10 օր անց՝ 
սկսած ախտանշանների սկզբից եւ առանց տաքության 72 ժամ անցնելուց հետո: 
 Ե՞րբ բժշկական օգնություն խնդրել: 
 Ձեռք լվանալու կարեւորությունը: 
 Ֆիզիկական հեռավորության կարեւորությունն ինչպես աշխատանքի, այնպես էլ 
աշխատանքից դուրս ժամանակահատվածում: 
 Դիմակների պատշաճ օգտագործում, ներառյալ CDPH ցուցումներում եղած 
տեղեկությունները: 
 Տեղեկություններ արձակուրդի նպաստների մասին, ներառյալ Ընտանիքների՝ 
կորոնավիրուսի առաջին արձագանքման ակտը, ինչպես նաեւ աշխատողների 
փոխհատուցման նպաստները՝ Նահանգապետի Թիվ-62-20 գործադիր 
կարգադրության ներքո, մինչ այդ կարգադրությունն ուժի մեջ է: 
 Այս կանոնների առնչությամբ վերապատրաստեք անկախ կապալառուներին, 
ժամանակավոր կամ պայմանագրային աշխատողներին եւ երաշխավորեք, որ նրանք 
համապատասխան անձնական պաշտպանիչ սարքավորումներ (PPE) ունեն: 
Անձնական վերահսկման միջոցառումներ եւ 
սքրինինգ 
 Ախտանիշների սքրինինգ եւ/կամ ջերմության ստուգում: 
 Խրախուսեք, որ այն աշխատողները, ովքեր հիվանդ են կամ COVID-19-ի 
արտահայտված ախտանիշներ ունեն, մնան տանը:  
 Հաճախորդներին ժամանման պահին սքրինինգի ենթարկեք, իսկ նրանց հետ, ում մոտ 
հիվանդության նշաններ կան, հանդիպում վերապլանավորեք: 
 Խրախուսեք ձեռքերի հաճախակի լվացումը եւ ձեռքի ախտահանիչի օգտագործումը: 
 Ապահովեք եւ համոզվեք, որ աշխատողները օգտագործեն բոլոր անհրաժեշտ PPE-ը՝ 
ներառյալ աչքերի պաշտպանիչ միջոցները, դիմակները եւ պաշտպանիչ ձեռնոցները: 
 Աշխատակիցներին մեկանգամյա օգտագործման ձեռնոցներ տրամադրեք այն 
ծառայությունների համար, որոնք դա պահանջում են, օրինակ՝ մազերի քիմիական 
ծառայություններ: Դիտարկեք ձեռնոցներ տրամադրելը որպես ձեռքերի հաճախակի 
լվացման լրացում այնպիսի գործերի համար, ինչպիսիք են հաճախ շոշափվող 
առարկաների օգտագործումը կամ ախտանիշների ստուգում անցկացնելը: 
 Մազերի կտրման եւ մազերի՝ այլ մոտ շփում պահանջող ծառայություններ 
իրականացնելիս աշխատողներից եւ հաճախորդներից պահանջեք եւ տրամադրեք 
դեմքի մաքուր դիմակներ: 
 Ծառայություններ մատուցելիս, մասնավորապես դեմ առ դեմ հանդիպումների 
ժամանակ ակնոցները, պաշտպանիչ ակնոցները կամ դեմքի վահանները դիտարկեք 
որպես դիմակների լրացում: 
 Կապվեք հաճախորդների հետ՝ նախքան այցելությունները եւ հարցրեք, թե արդյոք 
նրանք կամ իրենց տան որեւէ անդամ COVID-19-ի ախտանիշներ ունի, եւ եթե այդպես 
է, վերապլանավորեք այցելությունը: Հաճախորդներին խնդրեք օգտագործել իրենց 
սեփական դիմակները եւ գալ թարմ լվացված մազերով: Հաճախորդներին խնդրեք 
երեխաների կամ այլ անձանց հետ չգալ: 
 Հաճախորդների համար ցուցադրեք դիմակ կրելու, ձեռքի ախտահանիչ 
օգտագործելու եւ ֆիզիկական հեռավորություն պաշտպանելու ցուցումներ, նաեւ 
դրանք հասանելի դարձրեք թվայնորեն: 
----------------Page (1) Break----------------
Մաքրության եւ ախտահանման կանոններ 
 Համագործակցեք գործընկերների, ընկերակից վարձակալների եւ տաղավար 
վարձակալողների հետ՝ խիտ երթեւեկության վայրերում մանրակրկիտ մաքրություն 
կատարելու համար:  
 Հաճախակի ախտահանված, հաճախ օգտագործվող մակերեսներ: 
 Խրախուսեք վարկային քարտերի օգտագործումը եւ առանց շփման վճարման 
տարբերակը կամ հաճախորդներից ստույգ կանխիկ գումարը պահանջեք կամ չեկ 
ընդունեք: 
 Երաշխավորեք, որ բոլոր ջրային համակարգերն ապահով են օգտագործման համար՝ 
նվազագույնի հասցնելու համար Լեգիոներների հիվանդության վտանգը: 
 Ընդունարանի տարածքներից հեռացրեք այնպիսի հարմարությունները, ինչպիսիք են 
ամսագրերը: 
 Մանրակրկիտ մաքրեք ցուցադրման հատվածները: Հեռացրեք եւ նետեք ցանկացած 
«թեստային» ապրանք: 
 Ընդունելության եւ աշխատանաքային տարածքները պատշաճ սանիտարական 
ապրանքներով հագեցրեք, ներառյալ ձեռքի ախտահանիչներ եւ սանիտարական 
անձեռոցիկներ, ինչպես նաեւ երաշխավորեք, որ դրանք հասանելի լինեն: 
 Երաշխավորեք, որ սանիտարական պարագաները մշտապես օգտագործման 
ենթակա եւ պահեստավորված լինեն:  
 Հնարավորության դեպքում վերակազմաձեւեք աշխատատեղերը, սարքերը եւ իրերը՝ 
նախքան յուրաքանչյուր հաճախորդի հետ հանդիպումը: 
 Օգտագործեք թղթե ծածկոցներ, սավաններ կամ մաքուր սրբիչներ եւ դրանք դեն 
նետեք կամ լվացեք հաճախորդներին սպասարկելիս: 
 Անմիջապես դեն նետեք մեկանգամյա օգտագործման իրերը, ինչպիսիք են պարանոցի 
մեկանգամյա օգտագործման կպչուն ժապավենները: Երբեք մի՛ օգտագործեք 
արտադրանքի նմուշները: 
 Յուրաքանչյուր հաճախորդից հետո աղտոտ սպիտակեղենը տեղադրեք փակ 
տարաներում` պատշաճ լվացքի համար: 
 Հատակները մաքրեք HEPA զտիչ ունեցող փոշեկուլներով կամ այլ մեթոդներով, որոնք 
օդի մեջ ախտածին մանրէներ չեն ցրում: 
 Օգտվեք այն ապրանքներից, որոնք հաստատված են COVID-19-ի դեմ օգտագործելու 
համար՝ Շրջակա միջավայրի պաշտպանության գործակալության (EPA) կողմից 
հաստատված ցանկից, եւ աշխատողներին վերապատրաստեք քիմիական վնասակար 
նյութերի, ապրանքների ցուցումների, օդափոխման պահանջների եւ Cal/OSHA 
պահանջների, ինչպես նաեւ ասթմայի համար ապահով մաքրության մեթոդների 
վերաբերյալ: 
 Հերթափոխերի ընթացքում աշխատակիցներին ժամանակ տրամադրեք մաքրություն 
կատարել՝ որպես իրենց աշխատանքային պարտականությունների մի մաս: 
 Հնարավորության դեպքում տեղադրեք հեռավար օգտագործման սարքեր: 
 Ի նկատի ունեցեք թարմացումները՝ բարելավելու օդի զտումը եւ օդափոխությունը: 
 
 
 
 
----------------Page (2) Break----------------
Ֆիզիկական հեռավորության ուղեցույցներ 
 Միջոցառումներ իրականացրեք՝ ֆիզիկապես առանձնացնելու աշխատողներին 
առնվազն վեց ոտնաչափ հեռավորությամբ, ինչպես օրինակ՝ ֆիզիկական 
միջնապատեր կամ տեսողական ակնարկներ (օրինակ՝ հատակի նշումներ, գունավոր 
երիզ կամ նշաններ, որոնք ցույց են տալիս, թե որտեղ պետք է կանգնեն 
աշխատողները): 
 Plexiglas կամ այլ արգելքներ օգտագործեք, որտեղ ֆիզիկական հեռավորությունը 
հնարավոր չէ պահպանել: 
 Կարգավորեք պայմանավորվածությունները եւ ժամանակավորապես դադարեցրեք 
առանց պայմանավորվածությունների մուտքերը: 
 Ի նկատի ունեցեք փոփոխված պարտականություններ խնդրող աշխատակիցներին 
ընտրանքներ առաջարկել, որոնք նվազագույնի են հասցնում իրենց շփումը 
հաճախորդների եւ այլ աշխատակիցների հետ: 
 Կիրառեք գրանցման հեռավար տեխնոլոգիա, իսկ հաճախորդներին սպասեցրեք 
դրսում: 
 Հնարավորության դեպքում հենեք դռները, եթե դրանք մեխանիկորեն չեն բացվում եւ 
փակվում:  
 Խուսափեք ձեռքսեղմումներից, գրկախառնվելուց կամ ողջույնի նմանատիպ ձեւերից, 
որոնք խախտում են ֆիզիկական հեռավորությունը: 
 Փակեք ընդմիջման սենյակները եւ տրամադրեք այլընտրանք այնտեղ, որտեղ 
հնարավոր է պահպանել ֆիզիկական հեռավորություն, օրինակ՝ ընդմիջման բացօթյա 
տարածքներ: 
 Հարմարեցրեք աշխատակազմի ցանկացած ժողով՝ երաշխավորելով ֆիզիկական 
հեռավորությունը, ինչպես նաեւ հեռախոսից կամ վեբինարներից օգտվեք, եթե 
հնարավոր է: 
 
----------------Page (3) Break----------------
