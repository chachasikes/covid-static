---
PDFFormatVersion: 1.7
IsAcroFormPresent: false
IsXFAPresent: false
Title: COVID Immigrant Guidance
Creator: Adobe InDesign 15.0 (Windows)
Producer: Adobe PDF Library 15.0
CreationDate: D:20200506150012-07'00'
ModDate: D:20200507110519-07'00'
Trapped: [object Object]
date_created: Wed May 06 2020 15:00:00 GMT-0700
date_modified: Wed May 06 2020 15:00:00 GMT-0700
---
 
Español
中文
Filipino
Tiếng Việt
한국어
عربي
 
 
 
COVID-19 GABAY 
PARA SA MGA IMIGRANTE NG 
CALIFORNIA
TL
TAGALOG
MAAARING SA:GABAY NG IMIGRANTE NA 
TAGA-CALIFORNIA:
ImmigrantGuide.ca.gov
LISTOS CALIFORNIA:  
ListosCalifornia.org
Ang gabay na ito ay nagbibigay ng mga tip tungkol sa mga serbisyo, kasama ang mga benepisyo na 
magagamit ng mga imigrante ng California, kasama ang ilan na magagamit maliban sa katayuan sa 
imigrasyon. Basahin ang mga updates sa COVID19.CA.GOV.
----------------Page (0) Break----------------
COVID-19 | Gabay ng Imigrante na Taga-California | 2IMMIGRANTGUIDE.CA.GOV
NILALAMAN
KAUTUSAN NA MANATILI SA TAHANAN | ORDEN DE QUEDARSE EN CASA . . . . . . . . . . . . . . . . . 3
PROTEKTAHAN ANG IYONG SARILI AT ANG IBA. . . . . . . . . . . . . . . . . . . . . . . . . . . . . . . . . . . . . . . . . .  4
TIGNAN ANG MAKAKATULONG NA IMPORMASYON DITO. . . . . . . . . . . . . . . . . . . . . . . . . . . . . . . . .  5
PAG-INTINDI SA PAMPUBLIKONG PAGSINGIL . . . . . . . . . . . . . . . . . . . . . . . . . . . . . . . . . . . . . . . . . . . . 6
PANGANGALAGA SA KALUSUGAN. . . .  . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 7
MGA TRABAHO, SWELDO & BENEPISYO . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 8
SUPORTA SA MALILIIT NA NEGOSYO. . . . . . . . . . . . . . . . . . . . . . . . . . . . . . . . . .  . . . . . . . . . . . . . . . . . . 9 
PAGKAIN AT MGA BABAYARIN. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .  10
PABAHAY . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 12
BUREAU NG PROTEKSYON SA PINANSIYAL NG KONSUMER  . . . . . . . . . . . . . . . . . . . . . . . . . . . . . 13
KALIGTASAN SA KOMUNIDAD . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .  . . . . . 14
PROTEKSYON LABAN SA PANLOLOKO & MALING IMPORMASYON . . . . . . . . .. . . . . . . . . . . . . . . 15
----------------Page (1) Break----------------
COVID-19 | Gabay ng Imigrante na Taga-California | 3IMMIGRANTGUIDE.CA.GOV
KAUTUSAN NA MANATILI SA TAHANAN
Iniutos ni Gobernador Newsom na manatili ang mga taga-California sa tahanan upang mabawasan ang pagkalat ng 
COVID19 at makatutulong sa pagsagip sa buhay. Ang estado ay nakikibaka upang protektahan ang kalusugan at kaligtasan 
ng lahat ng mga taga-California, anuman ang kanilang katayuan sa imigrasyon. Tayong lahat ay sama-sama dito. Maaari 
mong sagipin ang iyong buhay, at makatulong na iligtas ang iba, sa pamamagitan ng pagsagawa ng mga sumusunod na 
hakbang.
 
KINAKAILANGN MONG MANATILI SA 
TAHANAN MALIBAN NA LAMANG KUNG:
Bibili  ng pagkain o gamot.
Kumuha ng mga kailangan para sa pangkalusugan.
Mag-alaga sa isang kamag-anak, kaibigan o alagang 
hayop.
Mag-ehersisyo, at panatilihin i ang pisikal na pagdistansiya 
ng  6 na talampakan sa pagitan ng bawat isa.
Pumunta sa isang mahalagang trabaho, maaaring kasama 
ang :
• Pangkalusugan
• Pamilihan ng pagkain  at farmers markets
• Pag-aalga
• Takeout & delivery sa mga  restaurants
• Estasyon ng Gas
• Bangko
• Nagpapatupad ng Batas
• Pagtanggal ng Basura
• Mahalagang trabaho sa gobyerno
Basahin ang buong LISTAHAN NG MGA MAHALAGANG 
TRABAHO at madalas na mga katanungan. O tignan ang 
buong LISTAHAN NG MAHALAGANG MGA TRABAHO SA 
ESPAÑOL.
----------------Page (2) Break----------------
COVID-19 | Gabay ng Imigrante na Taga-California | 4IMMIGRANTGUIDE.CA.GOV
PROTEKTAHAN ANG IYONG SARILI AT 
ANG KARAMIHAN
GAWIN ANG MGA SUMUSUNOD NA MGA 
HAKBANG UPANG PROTEKTAHAN ANG 
IYONG SARILI AT ANG KARAMIHAN:
Laging maglaan ng 6 na talampakang pagitan sa katabi mo 
maliban  sa iyong mga sambahayan kung kailangan mong 
lumabas.  
Maghugas ng iyong kamay nang madalas ng hindi bababa 
sa 20 na segundo, gumamit ng maligamgam na tubig kung 
mayroon.  
Umubo o magbahing sa iyong manggas o tisyu. Hugasan 
ang iyong kamay pagkatapos. 
Linisin ang ibabaw ng mga kagamitan na madalas hawakan.  
Protektahan ang matatanda at may mga problema sa 
kalusugan, dahil sila ay nahaharap sa mas malaking 
panganib na magkasakit. Mag-ingat kung ikaw ay 65 pataas 
o may malubhang isyu sa kalusugan.  
Tumawag sa iyong doktor  o mga sangay ng  
pangkalusugan, tulad ng LOKAL NA KLINIKA o 
PAMPUBLIKONG DEPARTAMENTO NG KALUSUGAN, kung 
ikaw ay may mataas na lagnat, ubo o hirap  sa paghinga.  
Maghanap ng agarang pangangalaga kung ikaw ay may 
problema sa paghinga, tulad ng pagsisikip ng dibdib.  
Sundin ang payo ng mga opisyal ng pampublikong 
kalusugan:
• Sentro ng Pagkontrol at Pag-iwas sa Sakit o Centers 
for Disease Control and Prevention sa cdc.gov
• Pampublikong Departamento ng Kalusugan ng 
California sa CDPH.CA.GOV/COVID19
• Ang iyong lokal na departamento ng kalusugan. 
HANAPIN ANG IYONG DEPARTAMENTO NG 
PAMPUBLIKONG KALUSUGAN. 
----------------Page (3) Break----------------
COVID-19 | Gabay ng Imigrante na Taga-California | 5IMMIGRANTGUIDE.CA.GOV
MAGHANAP NG NAKAKATULONG NA 
IMPORMASYON DITO
PUMUNTA SA COVID19.CA.GOV:  
• Pag-aralan ang sintomas at mga panganib ng 
COVID-19 
• Magpasuri at magpagamot 
• Mag-aplay ng mga benepisyo para sa mga  walang 
trabaho 
• Mag-aplay ng mga benepisyo para sa  may 
kapansanan
• Mag-aplay ng Paid family leave
• Kumuha ng tulong para sa mga maliliit na negosyo
• Intindihin ang kautusan na manatili-sa-tahanan
• Humingi  ng tulong sa mga umuupa at mga may-ari 
ng bahay
• Himingin  ng lokal na impormasyon mula sa iyong 
county tungkol sa anumang  tulong na maibibigay  at 
ano ang sarado sa kasalukuyan sa publiko. 
PUMUNTA SA 211CA .O RG:
Basahin ang “Tungkol sa 2-1-1” kung ang iyong county ay 
may mga serbisyo ng 211.
Kung mayroon, hanapin ang lokal na website na iyon. 
Piliin ang iyong nais na wika sa iyong lokal na website.
Hanapin ang impormasyon at mga link para sa tulong sa :
• Pagkain
• Pangangalaga sa Kalusugan
• Kita at Isyu sa trabho
• Pabahay
• Utilidad at ibang mga bayarin
• Pangangalaga sa bata
• Pampublikong mga benepisyo
• Transportasyon
• Kalusugan para sa kaisipan
• Scams at pandaraya-sa-presyo
• Ibang mga pinagkukunan sa komunidad
I-DIAL  ANG 211 MULA SA IYONG 
TELEPONO:  
Ang mga operator ay nagsasalita ng 200 na mga wika.
Maaari ka nilang payuhan sa anumang paksa sa itaas. 
TULONG SA IMIGRASYON:
Pag-aralan ang listahan na ito sa SERBISYONG 
IMIGRASYON MULA SA MGA ORGANISASYON NG WALANG 
KITA, na nagbibigay ng iba’t-ibang serbisyo sa imigrasyon, 
kasama ang libre-at-mababang-bayarin- na serbisyong 
legal ng imigrasyon sa buong California. 
----------------Page (4) Break----------------
COVID-19 | Gabay ng Imigrante na Taga-California | 6IMMIGRANTGUIDE.CA.GOV
PAG-INTINDI SA PASANING PUBLIKO
Ang ilang mga imigrante ay nag-aalala na ang alituntunin sa pasaning publiko   ay maging hadlang para makatanggap ng 
mga benepisyo sa gobyerno, o ang paggamit ng mga benepisyo ay makasisira sa kanilang abilidad na makakuha ng green 
card. 
TANDAAN:
• HINDI lahat ng mga imigrante ay mapapasailalim sa 
determinasyon ng pasaning publiko. 
• Ang mga pampublikong mga benepisyo na tintanggap 
ng mga miyembro ng pamilya ay kadalasan HINDI 
kinokonsidera sa ilalim ng alituntunin ng pasaning 
publiko. 
• Ang bagong alituntunin ay HINDI nagbabago sa 
alituntunin ng pagiging karapat-dapat para sa mga 
programa ng pampublikong mga benepisyo. 
• Ilang mga benepisyo lamang ang kinokonsiderang 
pampublikong benepisyo para sa mga layunin ng 
pasaning publiko. 
Ayon sa Federal Government hindi ka magiging pasanin ng 
publiko nang dahil lamang sa pagpapasuri, pagpapagamot 
o paggamit ng mga serbisyong pangangalaga sa kalusugan 
para maka-iwas sa COVID-19.  
Ang pangangalaga ng Medi-Cal   kaugnay sa pagsusuri at 
pagpapagamot ng COVID-19 ay HINDI binibilang sa ilalim 
ng alituntunin ng pasanin ng publiko dahil ito  ay isang 
pagpapagamot sa isang  agarang medikal na kondisyon.  
Huwag pabayaan na ang takot ay humadlang sa iyo 
sa pagkuha ng kinakailangan na pagpapagamot, dahil 
ang mga epekto ng pag-iwas sa mga serbisyo sa 
pangangalaga sa kalusugan ay maaaring maging lubha. Ito 
ay makakatulong sa iyo, ang iyong pamilya, at ang iyong 
komunidad na maging malusog. 
ANG PAMPUBLIKONG MGA BENEPISYO 
AY HINDI KINOKONSIDERANG PASANING 
PUBLIKO:
• Ang mga benepisyo ng Medi-Cal  na natanggap para 
sa agarang pagpapagamot;
• Mga serbisyo na base-sa paaralan o  mga benepisyo; 
• Mga benepisyo ng Medi-Cal  ng isang hindi 
mamamayan na 21 taong gulang pababa;  
• Mga benepisyo ng Medi-Cal na natanggap ng 
isang kababaihan sa panahon ng pagbubuntis at sa 
panahon ng 60-na araw simula sa huling araw ng 
pagbubuntis;
• Tulong sa pampublikong kalusugan para sa bakuna  
kaugnay sa mga sakit na nakakahawa , at para 
sa pagsusuri at pagpapagamot ng sintomas ng 
nakakahawang sakit kung ang mga sintomas ay dulot 
ng nakakahawang sakit o hindi; at marami pang iba. 
I-KLIK ANG IYONG LENGGUAHE PARA SA 
KARAGDAGANG MGA DETALYE TUNGKOL 
SA ALITUNTUNIN NG PAMPUBLIKONG 
PAGSINGIL
INGLES
AMHARIC
ARABIKO
BURMESE
INTSIK
Nais mo ba makipag-usap sa isang abogado tungkol sa 
pampubLikong pagsingil at ang iyong kaso?  Maghanap ng 
suporta sa listahang ito SERBISYONG IMIGRASYON MULA 
SA WALANG KITA NA MGA ORGANISASYON
PRANSES
HAITIAN
HINDI
HMONG
KOREAN
ESPANYOL
TAGALOG
BIETNAMESE
----------------Page (5) Break----------------
COVID-19 | Gabay ng Imigrante na Taga-California | 7IMMIGRANTGUIDE.CA.GOV
PANGANGALAGA SA KALUSUGAN
Maaaring magbago ang Impormasyon ng mga benepisyo. Pakibisita ang mga magagamit na mga link sa ibaba para sa 
pinakabagong impormasyon at detalye ng aplikasyon.
SINTOMAS NG COVID-19:
• Lagnat
• Ubo
• Hirap sa Paghinga
ANO ANG GAGAWIN KUNG IKAW AY MAY 
S A K I T:
• Kung ikaw ay may sintomas tulad ng lagnat, ubo o 
hirap sa paghinga, at naniniwalang ikaw ay maaaring 
nalantad sa COVID-19, tawagan ang iyong doktor 
bago humingi ng pangangalaga.  
• Kung wala  kang seguro sa  kalusugan, pakitawagan 
ang iyong  karaniwang pinagkukunan ng 
pangangalaga, tulad ng iyong doktor, LOKAL NA 
KLINIKA o DEPARTAMENTO NG PAMPUBLIKONG 
KALUSUGAN.
• Mahalaga na tumawag bago humingi ng tulong sa 
pangangalaga upang maiwasan ang paglagay sa iba 
sa panganib. Siguraduhin na sabihin sa iyong doktor 
ang iyong kasaysayan tungkol sa paglakbay.  
Kung ikaw ay may kahirapan sa paghinga, humingi ng 
tulong kaagad. Kung kailangan mong tumawag sa 911, 
sabihin sa operator ng 911 na ikaw ay nakararanas ng 
lagnat o ubo upang ang driver ng ambulance ay maaaring 
maghanda para sa iyong kaligtasan. 
PAGPAPAGAMOT AT PAG-A ALAGA:
• Kung kinakailangan mo ng pagsusuri sa COVID-19, 
ang iyong pagsusuri ay libre.
• Kahit na ikaw ay walang dokumento at/o walang 
insurance, maaari kang kumuha ng kaukulang 
pagsusuri at pagpapagamot para sa COVID-19 sa 
pamamagitan ng mga agarang serbisyo ng Medi-Cal, 
at pati lokal na klinika.  
• Ang mga serbisyo sa agarang pagpapagamot ay 
libre para sa mga miyembro ng Medi-Cal kasama 
ang pagpapasuri sa COVID-19, at serbisyo sa 
pagpapagamot. 
• Ang pagsusuri  sa pangangalang Medi-Cali kaugnay 
sa  COVID-19  ay hindi  kasama sa alituntunin 
ng pasaning publiko dahil ito ay isang agarang 
pagpapagamot  ng medikal na kondisyon.  
• Ang programa sa pagsusuri ng California COVID-19   
ay pinalawak para sa mga taong nalalagay sa mataas 
-na-panganib sa ilang lugar sa estado. Kung ikaw 
ay nasa County ng Santa Clara o County ng  San 
Mateo, o nasa loob ng 50 na milya ng Riverside, o 
sa lungsod ng Sacramento at nais na magpasuri 
para sa  COVID-19, maaari kang KUMUMPLETO NG 
SCREENER upang makita kung ikaw ay kwalipikado. 
Kinakailangan ng access sa internet at Google account. 
• Wala pang gamot sa kasalukuyan sa COVID-19, 
ngunit, ang CDC  ay mayroong 10 BAGAY NA 
MAAARING GAWIN KUNG IKAW AY MAY SAKIT at 
pag-aalaga sa sarili sa tahanan. Ang kanilang gabay ay 
makikita rin sa Espanyol, Bietnamese, Korean at Intsik.  
----------------Page (6) Break----------------
COVID-19 | Gabay ng Imigrante na Taga-California | 8IMMIGRANTGUIDE.CA.GOV
KUNG IKAW AY NAWALAN NG ORAS O ANG 
IYONG TRABAHO DAHIL SA COVID-19:
Maaari kang mag-aplay ng mga unemployment (UI) benefits 
para sa :
• Kawalan ng mga trabaho
• Binawasang mga oras  
• Hindi pumapasok sa trabaho dahil nag-aalaga ng 
anak kaugnay ng pagsasara ng mga paaralan
Upang kumolekta ng mga UI benefits, ikaw ay   awtorisado 
na magtrabaho sa Estados Unidos nung tinanggap mo ang 
mga sahod na gagamiting batayan para sa iyong aplikasyon 
Kinakailangan ding ipakita na ikaw ay awtorisadong 
magtrabaho bawat lingo na tumatanggap ka ng mga 
benepisyo. 
• Ang mga taong kasisimula lang na magtrabaho 
ay maaaring maging kwalipikado para sa UI na 
benepisyo kung kanilang nakamit ang kinakailangang 
kita. 
• Ang mga taong may awtorisasyon na magtrabaho 
kasama ang mga tagatanggap ng DACA, tagatanggap 
ng TPS, mga refugees, o mga asylums.
• Ang mga walang dokumentong manggagawa ay 
hindi karapat-dapat tumanggap ng unemployment 
insurance dahil kulang sila ng awtorisasyon sa 
pagtatrabaho. 
Ang mga walang dokumentong imigrante ay maaaring 
maging karapat-dapat para sa State Disability Insurance 
(SDI) at Paid Family Leave. 
Kung ikaw ay nagkasakit at hindi makapagtrabaho, maaari 
kang kumuha ng mga benepisyo para sa may kapansanan.
Kung ikaw ay nag-aaruga para sa isang miyembro ng 
pamilya na may sakit, maaari kang makakuha ng Paid 
family leave.
MGA TRABAHO, SAHOD + BENEPISYO
Ang mga impormasyon tungkol sa mga benepisyo ay maaaring magbago. Pakibisita sa link sa ibaba para sa pinakabagong 
impormasyon at detalye ng aplikasyon. 
• Kung ang iyong trabaho ay may paid sick leave, maaari 
mo itong gamitin para sa pag-aaruga sa isang tao. 
• Kung hindi, maaari kang mag-aplay sa estado ng   
Paid Family Leave.
Maghanap ng karagdagang impormasyon at mga link para 
mag-aplay para sa mga TRABAHO AT LEAVE BENEFITS. 
• Ang mga Frequently Asked Questions (FAQs) mula sa 
Employment Development Department (EDD). Sila ay may 
EDD COVID-19 FAQS o ESPAÑOL EDD COVID-19 FAQS. 
• Ang impormasyon tungkol sa EDD UNEMPLOYMENT 
INSURANCE o EDD UNEMPLOYMENT INSURANCE - 
ESPAÑOL. 
 Tandan: Kung ikaw ay pansamantalang nawalan 
ng trabaho at plano na bumalik sa parehong 
pinagtratrabahuan, hindi mo kinakailangan na  
tugunan ang karaniwang mga pangangailangan ng 
paghanap ng trabaho habang ikaw ay tumatanggap 
ng unemployment benefits. Ipapaalam sa iyo ng EDD 
kung hindi mo kailangang  maghanap ng trabaho sa 
bawat lingo. 
Ang Legal Aid at Work rin ay may ilang  mga FAQs tungkol 
sa  Coronavirus, na maaaring makita sa MGA FAQS 
KAUGNAY SA COVID-19. Sa kanilang website, maaari mo 
ring mabasa ang impormasyon sa Espanyol at Intsik
ANG   MGA SUMUSUNOD NA BENEPISYO AY 
HINDI ISANG PASANING PUBLIKO: 
• Mga unemployment Benefits
• Paid  Sick Leave
• Workers’ Compensation
• Disability Insurance
• Paid  Family Leave
----------------Page (7) Break----------------
COVID-19 | Gabay ng Imigrante na Taga-California | 9IMMIGRANTGUIDE.CA.GOV
SUPORTA SA MALIIT NA NEGOSYO
Kung ikaw ay isang nagmamay-ari ng maliit na negosyo at hindi  mamamayan ng U.S. at may visa, o kung ikaw ay isang 
walang dokumento na imigrante, ang iyong pagiging karapat-dapat sa  tulong pinansyal sa maliit na negosyo ay depende 
sa programa.  Hinihikayat namin kayo na makipagtulungan sa inyong  mga negosyong komunidad na maghanap ng 
isang  kasangguni sa negosyo o sumangguni sa mga nagpapautang na maintindihan ang inyong sitwasyon at tumulong 
na magbigay ng mga iba’t ibang pamamaraan para mapabuti ang inyong sitwasyon. Pakihanap ang listahan ng mga 
pinagkukunan dito:
SENTRO NG MALILIIT NA NEGOSYO.
Para sa lahat ng mga negosyo, ang California ay 
sumusuporta sa lahat ng mga network ng sentro ng maliliit 
na Negosyo na magbigay ng libre o mababang-gastusin sa 
pagkonsulta at pagsasanay na tumulong sa pagsolba sa 
mga negosyo na ang mga pautang at ibang pederal, estado 
at lokal na programa na naaayon sa kanila, at bumuo ng 
mga resiliency na estratehiya. Marami ang naghahandog 
ng maraming wika.  Gamitin itong Mapa ng Suporta ng 
Sentro ng Maliliit na Negosyo upang hanapin ang sentro na 
pinakamalapit sa iyo. 
ANG U.S. SBA.
Para sa hindi mamamayan ng U.S.  na may dokumentasyon 
ng kanilang legal na katayuan, ang pinagkukunan ng 
pederal ay maaaring makita sa ADMINISTRASYON NG 
MALILIIT NA NEGOSYO SA U.S. : 
• Makipag-ugnay sa iyong lokal na pinaghihiraman 
upan magtanong tungkol sa Paycheck Protection 
Program at ang iyong pagiging karapat-dapat. 
MAGHANAP NG ISANG KARAPAT-DAPAT NA 
PINAGHIHIRAMAN NG PAYCHECK PROTECTION 
PROGRAM.
• Para kumpirmahin ang iyong pagiging karapat-dapat 
para sa Economic Injury Disaster Loans, makipag-
ugnay sa SBA, na may serbisyong bukas 24 oras: 
1-800-659-2955. Para sa TTY, i-dial ang 1-800-877-
8339. O i-email: DISASTERCUSTOMERSERVICE@
SBA.GOV. 
ANG CALIFORNIA IBANK.  
Ang estado ng California ay nagbigay ng $50 milyon sa 
Sentro ng Pinansiyal sa Maliliit na Negosyo at suporta sa 
tulong pinansiyal ng IBank ng California. Ang programa 
na ito ay magagamit sa lahat ng maliliit na Negosyo ng 
California kasama ang walang dokumento na imigranteng 
negosyante. 
• Ang pondo na ito ay makababawas sa mga hadlang 
sa kapital  para sa maliliit na mga negosyo at walang 
kita na hindi kwalipikado para sa pondo ng pederal 
(mga maliliit na negosyo  at imigranteng komunidad). 
• Disaster Relief Loan Guarantee Program: 
Makakahiram hanggang   $50,000 sa pamamagitan 
ng Financial Development Corporations (FDCs) 
at mga kaugnay na CDFI non-profit lenders . 
Makakukuha din ng dagdag na kaalaman sa SENTRO 
NG MALILIIT NA NEGOSYO NG IBANK.
• Upang ma-access ang programa, bumisita sa link sa 
taas upang hanapin ang lokal na FDC o i-email ang 
IBank sa: COVID19LOAN@IBANK.CA.GOV. 
----------------Page (8) Break----------------
COVID-19 | Gabay ng Imigrante na Taga-California | 10IMMIGRANTGUIDE.CA.GOV
IKUNG KAILANGAN MO NG TULONG SA 
PAGKUHA NG PAGKAIN AT PAGBAYAD NG 
MGA SINGIL:
MAGHANAP NG FOOD BANK NA MALAPIT SA IYO. 
Bumisita sa food bank na hindi na kailangang magpakita pa 
ng pagkakakilanlan o katayuan sa imigrasyon.  
Lahat ng mga bata ay maaaring makakuha ng libreng 
pagkain sa panahon na sarado ang mga paaralan. Ang 
mga benepisyo sa pamamagitan ng programang pagkain 
sa paaralan ay HINDI bilang sa ilalim ng alituntunin ng 
pampublikong pagsingil.
• Itsek ang iyong distrito sa paaralan o kumuha ng app 
CA Meals for Kids.
Ang ilang mga imigrante ay maaaring mag-aplay para sa 
tulong sa pagkain sa GETCALFRESH.ORG.
• Ang iba ay maaaring mag-aplay para sa isang 
karapat-dapat na miyembro ng pamilya at mga batang 
mamamayan ng US. Ang mga ibang kaanak ay hindi 
kasama sa mga pagkaing benepisyo na nakapaloob 
sa pasaning publiko mga gastusin 
Ang Programang Women Children & Infants (WIC) ay 
nagbibigay ng masustansiyang mga pagkain, impormasyon 
sa malusog na pagkain, at kontak na impormasyon para 
sa pangangalaga sa kalusugan. Ang mga benepisyo ng 
WIC ay hindi kasama  sa alituntuning ng pasaning publiko. 
Maliban sa iyong katayuan sa imigrasyon, maaari kang 
mag-aplay kung ikaw ay:
• Nagdadalang tao 
• Nagpapadede sa isang sanggol na 1 taon pababa
• Nagkaanak o nagdalang tao sa nakalipas na 6 na 
buwan
• Sanggol na may isang taon pababa
• Batang nasa edad 5 pababa
IBA’T-IBANG MGA TULONG SA SALAPI ANG 
MAGAGAMIT SA ILANG MGA IMIGRANTE:
• Ang CalWORKs ay nagbibigay ng tulong sa salapi 
o cash aid at mga serbisyo sa mga karapat dapat 
na pamilya na may (mga) bata sa tahanan. Ang 
PAGKAIN & BABAYARIN 
Ang impormasyon tungkol sa mga benepisyo ay maaring magbago. Pakibisita ang link sa ibaba para sa pinakabagong 
impormasyon at detalye sa aplikasyon.
CalWORKs ay magagamit ng mga mamamayan ng 
U.S. at ilang mga imigrante, kasama ang mga bata 
na mamamayan ng U.S. kahit ang kanilang (mga) 
magulang ay hindi karapat-dapat dahil sa katayuan 
sa imigrasyon. Pumunta sa E-BENEFITS WEBSITE 
NG CALIFORNIA upang mag-aplay online, o makipag-
ugnayan sa inyong AHENSIYA NG SERBISYONG 
PANLIPUNAN NG COUNTY.
• Mga programang Pangkaraniwang Tulong o General 
Assistance/Relief ay pinamamahalaan ng bawat 
county at nagbibigay ng mga benepisyong salapi 
sa mga taong hindi karapat-dapat para sa ibang 
benepsiyo sa salapi. Ang bawat county ay may 
sariling alituntunin kung sino ang makakukuha ng 
mga benepisyo, kaya makipag-ugnayan sa inyong 
AHENSIYA NG SERBISYONG PANLIPUNAN SA 
COUNTY upang makita kung ikaw ay karapat-dapat. 
• Refugees, Asylees, Cuban/Haitian entrants, 
tagahawak ng Special Immigrant Visa (SIV), 
Amerasians, at Sertipikadong biktima ng human 
trafficking ay maaaring makatanggap ng Refugee 
Cash Assistance kung hindi sila karapat-dapat para 
sa ibang uring tulong sa salapi. Mag-aplay online 
sa WEBSITE NG E-BENEFITS NG CALIFORNIA o 
makipag-ugnay sa iyong AHENSIYA NG SERBISYO SA 
LIPUNAN NG COUNTY.
• Ang Trafficking and Crime Victim Assistance Program 
(TCVAP) ay isang programang tulong sa salapi para 
sa mga imigrante na biktima ng human trafficking, 
domestic violence, at ibang seryosong krimen. 
Mag-aplay online sa WEBSITE NG E-BENEFITS NG 
CALIFORNIA.
• Para mag-aplay ng personal o makahanap 
ng karagdagang kaalaman tungkol sa mga 
benepisyo ng TCVAP sa iyong county, 
pakitawagan ang iyong lokal na AHENSIYA NG 
SERBISYONG PANLIPUNAN SA COUNTY.
• Ang isang mamamayan ng U.S. at ilang imigrante 
na hindi makapagtrabaho dahil sa kapansanan ay 
maaaring maging karapat-dapat sa SUPPLEMENTAL 
SECURITY INCOME (SSI)  NA BENEPISYO or 
----------------Page (9) Break----------------
COVID-19 | Gabay ng Imigrante na Taga-California | 11IMMIGRANTGUIDE.CA.GOV
Kapansanan sa pamamagitan ng Social Security 
Administration.  
• Ang ilang mga imigrante na hindi karapat-dapat 
sa Supplemental Security Income at ang mga 
matatanda, bulag, at may kapansanan ay maaaring 
mag-aplay ng Cash Assistance Program for 
Immigrants (CAPI)  sa pamamagitan ng pakikipag-
ugnay sa inyong AHENSIYA SA SERBISYONG 
PANLIPUNAN SA COUNTY.
Ang ilang mga tuluyan sa mga hayop ay nagbibigay ng libreng 
pagkain sa mga alaga para sa drive-through na pick up.
May mga nakalaang pondo sa ilang mga county na 
nagbibigay ng salapi para pambili ng pagkain at pambayad 
ng gastusin. 
Gamitin ang mga social media at NextDoor app para 
makahingi ng tulong galing sa mga kapit bahay at mga 
boluntaryo. 
Itsek ang mga utilidad sa gas, kuryente at tubig kung hindi 
ka makabayad.  
• Maraming mga utilidad ang nangangako na hindi 
papatayin ang kanilang serbisyo ng 60 na araw.
• Ilang imigrante ay maaaring makatanggap ng 
TULONG SA PAGBAYAD NG KANILANG UTILIDAD. 
Itsek ang iyong kable/tagapagkaloob ng internet kung hindi 
ka makabayad.
• Maraming kompanya ang hindi magsasara sa 
kanilang serbisyo sa panahon ng krisis ng COVID-19.
Ang pagbabayad para sa 2019 na buwis sa estado at 
pederal ay pinalawak hanggang Hulyo 15, 2020.
----------------Page (10) Break----------------
COVID-19 | Gabay ng Imigrante na Taga-California | 12IMMIGRANTGUIDE.CA.GOV
PABAHAY
Ang impormasyon tungkol sa iyong mga benepisyo ay maaaring magbago. Pakibisita ang link sa ibaba upang makita ang 
pinakabagong impormasyon kasama ang detalye sa aplikasyon. 
KUNG IKAW ANG NAGMAMAY-ARI SA IYONG 
TAHANAN AT HINDI MAKABAYAD NG IYONG 
MORTGAGE:
Makipag-ugnay sa iyong pinaghihiraman kaagad, mas 
maraming mga bangko (e.g. Wells Fargo, Citigroup, JP 
Morgan Chase, at US Bank) at ang California Credit Union    
ay NANGAKO UPANG MAANTALA SA PAGBABAYAD SA 
MORTGAGE para sa mga manggagawa at mga pamilya 
na nawalan ng kita  at/o mga nangangailangan ng 
pangangalaga sa tahanan dahil sa coronavirus.
KUNG IKAW AY NANGUNGUPAHAN AT HINDI 
MAKABAYAD NG RENTA:
Ang Estado ng California ay nagproprptekta sa mga 
umuupa. Ang  Executive Order N-37-20 ay nagbabawal 
ng pagpapatalsik kung  ang rason ay walang kabayaran 
ng renta dahil sa kawalan ng kita kaugnay sa COVID-19 
(kasama ang iyong mga nabawas na oras , o hindi  
makapag-trabaho para mag-alaga ng ang mga bata at 
tahanan dahil sa pagsara ng mga paaralan). 
• Sa ilalim ng Executive Order, kinakaikalangang  ikaw 
ay magbayad pa rin ng utang sa upa , ngunit hindi ka 
dapat paalisin dahil lamang sa hindi ka nakapagbayad  
ng upa kahit hanggang Hunyo lamang.  
• Upang maging kwalipikado para sa proteksyon sa 
ebiksyon, kailangan mong abisuhan ang iyong pinag-
uupahan sa isang kasulatan sa loob ng 7 araw ng 
nakatakdang  pagbabayad na hindi ka makabayad 
ng lahat o bahagi ng iyong renta dahil sa COVID-19. 
Halimbawa, kung ang pagbabayad ng iyong renta ay 
nakatakda sa ika-1 ng Abril, dapat sumulat sa ika-8 
ng Abril.   
May mga karagdagang mg proteksyon sa iyong lugar sa 
iyong county o lungsod na tinitirhan. Siguraduhin na itsek 
ang iyong lokal na gobyerno upang matukoy ang mga 
karagdagang mga proteksyon laban sa ebiksyon at tulong 
sa pagbabayad ng renta. 
Makipag-ugnay sa iyong lokal na awtoridad sa pabahay o 
KONTAK SA PAGPAPATULOY NG PANGANGALAGA upang 
makilta kung ikaw ay karapat-dapat para sa tulong sa iyong 
renta. 
KUNG IKAW AY NAGHAHANAP NG 
PABAHAY:
Mag-dial ng 211 upang maghanap ng oportunidad sa 
pabahay sa iyong lungsod o county o magdagdag ng 
kaalaman sa Departamento ng Pabahay sa U.S. MGA 
KATOTOHANAN AT PINANGKUKUNAN NG MGA PABAHAY 
NG COVID-19 na pahina.
Kung ikaw ay kasalukuyang walang matuluyan, maghanap 
ng iyong lokal na walang tuluyan sa KONTAKS SA 
PAGPAPATULOY NA PANGANGALAGA o basahin ang 
artikulo sa: PAANO MAKAKUHA NG TULONG KUNG IKAW AY 
NAKARARARANAS NG WALANG TULUYAN.
TANDAAN ANG IYONG MGA KARAPATAN:
Ang isang nagpapaupa ay hindi maaaring dumiskrimina 
laban sa iyo nang dahil sa lahi, katayuan sa 
pagkamamamamayan, o nasyonalidad.  
Ang mga nagpapaupa ay hindi maaaring tumanggi ng 
renta sa iyo, o dumiskrimina laban sa iyo, dahil sa iyong 
pinagkukunan ng kita, kasama ang iyong housing subsidy  
na tumutulong sa pagbayad sa iyong upa. Kasama 
dito ang Seksyon 8 Housing Choice Vouchers, at mga 
pinondohan ng lokal na programa ng mga lungsod, county, 
at ahensiyang pampubliko para matugunan ang krisis sa 
COVID-19.
KARAGDAGANG MGA PINAGKUKUNAN:
Hanapin ang MABABANG KITA SA MGA OPORTUNIDAD SA 
PABAHAY.
Lokal na opisina ng serbisyong legal na maaaring 
makatulong sa iyo kung ikaw ay tinakot na paalisin:
• Listahan ng mga organisasyon na nagbibigay ng  
LIBRENG TULONG NA LEGAL PARA SA MABABANG-
KITA SA MGA TAGA-CALIFORNIAN 
• LEGAL NA TULONG PARA SA MGA ISYU NG PABAHAY 
Kung ikaw ay naging biktima ng diskriminasyon o 
pagsasamantala sa iyong pabahay, MAGHAIN NG REKLAMO 
SA DEPARTAMANTO NG PANTAY NA TRABAHO AT PABAHAY 
----------------Page (11) Break----------------
COVID-19 | Gabay ng Imigrante na Taga-California | 13IMMIGRANTGUIDE.CA.GOV
CONSUMER FINANCIAL PROTECTION 
BUREAU
Basahin ang artikulo na ito para sa mga tips upang PROTEKTAHAN ANG IYONG SARILI MULA SA PINANSYAL NA PROBLEMA 
DAHIL SA COVID-19.
----------------Page (12) Break----------------
COVID-19 | Gabay ng Imigrante na Taga-California | 14IMMIGRANTGUIDE.CA.GOV
KALIGTASAN SA KOMUNIDAD
KUNG IKAW AY NAKAKITA NG MGA TAO SA 
PUBLIKO NA NAKA UNIPORME:
Ikaw ay maaaring makakita ng mga sundalo na naka 
uniporme na nagbibigay ng pagkain o nasa kalye. Ito ay 
mga National Guard, hindi mga ahente ng imigrasyon, at 
narito sila upang tumulong sa atin. Hindi sila nagsasagawa 
ng pagpapatupad ng imigrasyon.  
Maaari ka rin makakita ng mga manggagawa mula sa 
AmeriCorps, Community Emergency Response Teams 
(CERT) at ibang mga grupo ng boluntaryo na nagbibigay ng 
serbisyo. Hindi sila ahente ng imigrasyon. Narito sila upang 
tumulong sa atin.  
Ang kautusang manatili-sa-tahanan ni Gobernador Newsom 
ay ipinapatupad araw-araw ng mga taga-Californian na 
nagsasagawa ng kanilang desisyon sa pagsagip sa buhay 
sa pamamagitan ng pananatili sa tahanan maliban na 
lamang kung  mahalagang ang mga pangangailangan o 
pumunta sa trabaho  bilang isang mahalagang trabahador.   
Ang ilang lokal na gobyerno ay maaaring may kautusan na 
manatili-sa tahanan na mas mahigpit kaysa sa kautusan ng 
California. Maaari kang tumawag sa 211 o itsek ang iyong 
county upang makakuha ng karagdagang impormasyon 
tungkol sa lokal na mga kautusan.
• Ang mga lokal na pulisya at mga serip ay maaarig 
magtsek upang siguradugin na ang mga taga-
Californian ay sumusunod sa kanilang lokal na 
kautusan. 
• Sila ay maaaring humingi ng personal na 
pagkakakilanlan ngunit hindi sila dapat magtanong 
tungkol sa iyong katayuan sa imigrasyon. 
Kung kailangan mo ng tulong sa imigrasyon, pag-aralan 
itong listahan MGA SERBISYONG IMIGRASYON MULA 
SA MGA ORGANISASYON NA WALANG KINIKITA. Sila ay 
nagbibigay ng ibang mga serbisyong pang imigrasyon, 
kasama ang libre at mababang halaga na legal na serbisyo 
sa buong California. 
Sinisigurado ng DMV na ang mga taga-California ay patuloy 
na gumagamit sa mahalagang mga sebisyo nito habang 
prinoprotekta ang kalusugan ng mga kustomers at kanilang 
empleyado. Para sa pinakabagong impormasyon sa 
operasyon ng DMV, pakibisita ang DMV WEBSITE. 
----------------Page (13) Break----------------
COVID-19 | Gabay ng Imigrante na Taga-California | 15IMMIGRANTGUIDE.CA.GOV
PAGPROTEKTA LABAN SA MGA SCAMS 
& MALING IMPORMASYON
Sa panahon ngayon, ikaw ay maaaring makabasa o makarinig ng mga bagay na hindi totoo. Narito ang ilang mga tips para 
makakuha ng katotohanan.
Dumepende sa mga pinagkakatiwalaang pinagkukunan 
tulad ng opisyal na pampublikong kalusugan at napiling 
mga pinuno ng California, kasama ang magagamit na 
impormasyon sa  COVID19.CA.GOV 
MALING IMPORMASYON
Ang maling balita ay mas mabilis maikalat kaysa sa 
katotohanan: huwag magkalat ng maling impormasyon.
• Kahit na nakarinig ka ng isang bagay mula sa 
kaibigan o pamilya, ito ay maaaring mali.
• Itsek ang lahat ng pinagkukunan. Huwag makibahagi 
ng balita maliban kung ikaw ay siguradong totoo.  
Ag mga websites  na may tumpak na impormasyon 
kasama ang:
• SENTRO NG PAGKONTROL AT PAG-IWAS SA SAKIT
• DEPARTAMENTO NG PAMPUBLIKONG KALUSUGAN 
NG CALIFORNIA 
• Website ng Pagtugon sa Coronavirus sa California 
at toolkit sa COVID19.CA.GOV at TOOLKIT.COVID19.
CA.GOV
• Ang iyong lokal na departamento ng kalusugan.  
HANAPIN ANG IYONG DEPARTAMENTO NG 
PAMPUBLIKONG KALUSUGAN NG COUNTY.
Huwag bumili ng mga bagay na nangangako ng madyik sa 
paggamot, pagsusuri o proteksyon mula sa virus.
• Para sa karagdagang impormasyon at upang mag-
ulat ng mga scams, pumunta sa IMPORMASYON NG 
KONSUMER SA MGA SCAM NG CORONAVIRUS SCAMS 
na webpage. 
Walang sinuman ang mapagbibintangan para sa pagsiklab 
ng COVID-19, kailangan natin magtulungan upang tapusin 
ang pandemiko. Ito rin ang tamang panahon para sa 
mabuting paalala sa kapit-bahay:
• Magsalita kung nakita na ang iba ay natrato nang 
masama
• Marami sa atin ang naapektuhan ng COVID-19, 
maliban sa lahi, etnisidad, kasarian, edad, o sekswal 
na orientasyon.
• Maging mabait sa mga kasamahan nating taga-
Californian at mga taga-Amerika at itrato ang lahat ng 
may respeto. 
• Basahin ang PAHAYAG SA TWITTER NI GOBERNADOR 
NEWSOM LABAN SA  XENOPHOBIA  na nauukol  sa 
mga Asyanong Amerikano na komunidad. 
----------------Page (14) Break----------------
