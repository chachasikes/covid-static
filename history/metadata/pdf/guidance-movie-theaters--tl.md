---
PDFFormatVersion: 1.7
IsAcroFormPresent: false
IsXFAPresent: false
Title: Indoor and Drive-in Movie Theaters Guidance
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20201029203557-07'00'
ModDate: D:20201030085336-07'00'
date_created: Thu Oct 29 2020 20:35:00 GMT-0700
date_modified: Thu Oct 29 2020 20:35:00 GMT-0700
---
  
 
 
 
 
 
GABAY NG 
INDUSTRIYA PARA 
SA COVID-19: 
Mga Panloob at 
Drive-In na Sinehan 
 
 
 
Oktubre 20, 2020 
  
Dinisenyo ang gabay na ito upang 
matugunan ang mga sektor at mga 
aktibidad na magbubukas sa buong 
estado. Gayunpaman, maaaring 
magpatupad ang mga lokal na opisyal ng 
kalusugan ng mas mahigpit na mga 
patakaran na iniayon sa mga lokal na 
kondisyong epidemiological, kaya dapat 
ding kumpirmahin ng mga employer ang 
mga nauugnay na lokal na patakaran sa 
pagbubukas 
----------------Page (0) Break----------------
 
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng Estado 
at Direktor ng Departamento ng Pampublikong Kalusugan ng California ng utos na 
nag-aatas sa karamihan sa mga taga-California na manatili sa bahay upang pigilan 
ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad (ang 
ilang tao ay walang sintomas) hanggang sa malubhang sakit na maaaring 
magresulta sa pagkamatay. Ang ilang partikular na grupo, kabilang ang mga taong 
65 taong gulang o pataas at ang may dati nang malulubhang medikal na kondisyon, 
tulad ng sakit sa puso o sakit sa baga o diabetes, ay may mas malaking 
pagkakataong ma-ospital at magkaroon ng malulubhang komplikasyon. 
Pinakamalaki ang posibilidad ng paghawa kapag ang mga tao ay may malapitang 
pakikipag-ugnayan o nasa lugar na hindi maayos ang bentilasyon na may kasamang 
nahawaan na tao, kahit na walang anumang sintomas o hindi pa nagkakaroon ng 
mga sintomas ang taong iyon. 
Sa ngayon, walang tumpak na impormasyon tungkol sa bilang at mga antas ng 
COVID-19 ayon sa industriya o mga grupo ng trabaho, kabilang ang mga kritikal sa 
imprastraktura na mga manggagawa. Nagkaroon ng maraming paglaganap sa 
iba't ibang lugar ng trabaho, na nagpapahiwatig na nasa panganib na makakuha 
o makapagpasa ng COVID-19 ang mga manggagawa. Kasama sa mga halimbawa 
ng mga lugar ng trabaho na ito ang mga ospital, pasilidad ng pangmatagalang 
pangangalaga, kulungan, produksyon ng pagkain, mga bodega, planta sa 
pagproseso ng karne, mga restaurant, at grocery store. 
Habang nagbabago ang mga utos na manatili sa bahay, napakahalagang 
gawin ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible, 
✓ paggamit ng takip sa mukha ng mga manggagawa (kung saan 
hindi kinakailangan ang proteksyon sa paghinga) at mga customer, 
✓ madalas na paghuhugas ng kamay at regular na paglilinis at pagdidis-impekta, 
✓ pagsasanay ng mga manggagawa sa mga nabanggit at iba pang 
bahagi ng plano sa pag-iwas sa COVID-19. 
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar 
ng trabaho at, kapag natukoy na, ang mamagitan nang mabilis at 
makipagtulungan sa mga awtoridad sa kalusugan ng publiko upang mahinto 
ang pagkalat ng virus. 
----------------Page (1) Break----------------
 
LAYUNIN 
Ang dokumentong ito ay nagbibigay ng gabay para sa mga nagpapatakbo ng 
sinehan upang masuportahan ang isang ligtas, malinis na kapaligiran para sa mga 
manggagawa at customer. Dapat kilalanin at subaybayan ng mga negosyo ang 
Antas ng Panganib sa County para sa county kung saan gumagana ang negosyo at 
gumawa ng kailangang pagsasaayos sa kanilang operasyon: 
• Lila - Malaganap - Bahagdan 1: Ang mga operasyon sa labas ay 
pinapayagan at dapat sumunod sa mga pagbabago sa gabay na ito.   
• Pula – Malaki – Bahagdan 2: Pinapahintulutan ang mga operasyon sa loob ng 
gusali ngunit dapat ay limitado ang mga ito sa 25% kapasidad o 100 tao, 
alinman ang mas mababa, at kailangang sumunod sa mga pagbabago sa 
gabay na ito. 
• Kahel – Katamtaman – Bahagdan 3: Pinapahintulutan ang mga operasyon sa 
loob ng gusali ngunit dapat ay limitado ang mga ito sa 50% kapasidad o 200 
tao, alinman ang mas mababa, at kailangang sumunod sa mga pagbabago 
sa gabay na ito. 
• Dilaw – Minimal – Bahagdan 4: Ang mga operasyon sa loob ay pinapayagan 
sa 50% kapasidad at dapat sumunod sa mga pagbabago sa gabay na ito. 
Para sa pinakabagong impormasyon sa katayuan ng bahagdan sa county, 
bisitahin ang Blueprint para sa isang mas Ligtas na Ekonomiya. Mangyaring tandaan 
na ang mga lokal na departamento ng kalusugan ay maaaring magkaroon ng mas 
mahigpit na pamantayan at iba't ibang pagsasara. Hanapin ang lokal na 
impormasyon ng iyong county.  
TANDAAN: Ang mga sinehan na may lugar para sa kombensyon, mga inuupahang 
silid ng pagpupulong, iba pang mga lugar para sa mga pribadong kaganapan 
tulad ng mga salu-salo sa kaarawan, atbp., ay dapat panatilihing sarado ang mga 
lugar na iyon hanggang sa pinahihintulutan ang gayong mga aktibidad na 
magpatuloy nang modipikado o buong operasyon sa pamamagitan ng isang 
partikular na atas at gabay sa muling pagbubukas. 
Ang gabay na ito ay hindi inilaan upang bawiin o tanggalin ang anumang mga 
karapatan ng manggagawa, alinman sa batas, regulasyon o sama-samang 
kasunduan, at hindi kumpleto, dahil hindi kasama rito ang mga atas sa kalusugan ng 
county, ni hindi rin ito kapalit para sa anumang umiiral na mga kinakailangan sa 
regulasyon na may kaugnayan sa kaligtasan at kalusugan tulad ng mga yaong sa 
Cal/OSHA.1 Manatiling impormado sa mga pagbabago sa gabay sa pampublikong 
kalusugan at mga pang-estado at lokal na atas, habang nagpapatuloy ang 
sitwasyon ng COVID-19. Ang Cal/OSHA ay may higit pang komprehensibong gabay 
sa kanilang webpage na Mga Pangkalahatang Patnubay ng Cal/OSHA sa 
Pagprotekta sa mga Manggagawa laban sa COVID-19. May karagdagang 
kinakailangan ang CDC sa kanilang gabay para sa mga negosyo at employer. 
----------------Page (2) Break----------------
 
Kinakailangang Paggamit ng mga Takip sa Mukha 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad. Makikita sa gabay ang 
kumpletong mga detalye, kasama ang lahat ng kinakailangan at pagbubukod sa 
mga patakarang ito.  
Ang Gabay sa Takip sa Mukha ng CDPH ay napapailalim sa mga karagdagang pag-
update batay sa kasalukuyang pang-agham na pag-unawa sa pagkakahawa ng 
virus na sanhi ng COVID-19. Mangyaring tingnan ang website ng CDPH para sa 
anumang mga pagbabago. 
 
 
----------------Page (3) Break----------------
 
 
Planong Partikular na Lugar ng Trabaho 
• Magtatag ng plano sa pag-iwas sa COVID-19 na nakasulat at partikular 
sa lugar ng trabaho sa bawat pasilidad, magsagawa ng 
komprehensibong pagtatasa ng panganib sa lahat ng lugar ng trabaho 
at gawain sa trabaho, at magtalaga ng tao sa bawat pasilidad upang 
maipatupad ang plano. 
• Isama ang Gabay sa Takip sa Mukha ng CDPH sa Planong Partikular sa 
Lugar ng Trabaho at maglagay ng patakaran para sa pangangasiwa ng 
mga pagbubukod. 
• Tukuyin ang impormasyon ng pakikipag-ugnayan para sa lokal na 
kagawaran ng kalusugan kung saan matatagpuan ang pasilidad, para 
sa paghahatid ng impormasyon tungkol sa mga pagkalat ng COVID-19 
sa mga manggagawa. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa mga 
manggagawa at kanilang mga kinatawan. 
• Regular na suriin ang pasilidad para sa pagsunod sa plano at 
idokumento at iwasto ang mga kakulangan na natukoy. 
• Siyasatin ang anumang kaso ng COVID-19 at alamin kung may anumang 
salik na may kaugnayan sa trabaho na maaaring nag-ambag sa 
panganib ng impeksiyon. I-update ang plano kung kinakailangan upang 
makaiwas sa karagdagang kaso. 
• Ipatupad ang mga kinakailangang proseso at protokol kapag may 
paglaganap sa isang lugar ng trabaho, alinsunod sa mga patnubay ng 
CDPH at mga utos o gabay mula sa lokal na kagawaran ng kalusugan. 
• Tukuyin ang mga malapitan na pakikipag-ugnayan (nasa loob ng anim 
na talampakan sa loob ng 15 minuto o mas matagal pa) ng isang 
nahawaang manggagawa at gumawa ng mga hakbang upang ibukod 
ang (mga) manggagawang nagpositibo sa COVID-19 at mga malapitan 
na nakaugnayan. 
• Abisuhan ang lahat ng mga empleyado sa pamamagitan ng 
pagsulat, at mga employer ng mga kinokontratang empleyado, na 
maaaring nalantad sa COVID-19 at iulat ang mga paglaganap sa 
lugar ng trabaho sa lokal na kagawaran ng kalusugan. Para sa 
karagdagang impormasyon tungkol sa mga responsibilidad ng 
employer sa ilalim AB 685 (Kabanata 84, Mga Batas ng 2020), 
sumangguni sa Pinahusay na Pagpapatupad at Mga Kinakailangan 
----------------Page (4) Break----------------
 
sa Pag-uulat ng Employer mula sa Cal/OSHA at ang Mga 
Katanungan ng Employer tungkol sa AB 685 mula sa CDPH. 
• Sumunod sa mga patnubay sa ibaba. Ang kabiguang gawin ito ay 
maaaring magresulta sa mga karamdaman sa lugar ng trabaho na 
maaaring maging sanhi ng pansamantalang pagsasara o pagiging 
limitado ng mga operasyon. 
 
Mga Paksa para sa Pagsasanay sa 
Manggagawa 
• Impormasyon sa COVID-19, paano mapipigilan ang pagkalat nito, at 
aling mga tao ang mas mataas ang peligro sa malubhang karamdaman 
o pagkamatay. 
• Pag-screen sa sarili sa bahay, kasama ang pagsusuri ng temperatura at/o 
sintomas gamit ang Mga patnubay ng CDC. 
• Ang kahalagahan ng hindi pagpasok sa trabaho: 
o Kung ang isang manggagawa ay may mga sintomas ng COVID-19 
na inilarawan ng CDC, tulad ng lagnat o panginginig, pag-ubo, 
pagkapos ng hininga o kahirapan sa paghinga, pagkapagod, 
pananakit ng kalamnan o katawan, sakit ng ulo, bagong pagkawala 
ng panlasa o pang-amoy, namamagang lalamunan, pagbara o 
tumutulong sipon, pagduduwal, pagsusuka, o pagtatae, O 
o Kung ang isang manggagawa ay nadayagnos ng COVID-19 at hindi 
pa pinalalabas mula sa pagkakahiwalay, O 
o Kung, sa loob ng nakaraang 14 na araw, ang isang manggagawa ay 
nagkaroon ng ugnayan sa isang taong nadayagnos ng COVID-19 at 
itinuturing na posibleng nakakahawa (hal., nakahiwalay pa). 
• Pagbalik sa trabaho matapos ang diagnosis ng COVID-19 pagkatapos 
lang matugunan ang Gabay ng CDPH sa Pagbabalik sa Trabaho o 
Paaralan Pagkaraan ng Diagnosis ng COVID-19. 
• Humingi ng medikal na atensyon kung lumubha ang kanilang mga 
sintomas, kasama na ang tuluy-tuloy na pananakit o presyon sa dibdib, 
pagkalito, o mangasul-ngasul na labi o mukha. May mga update at 
karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 segundo 
(o paggamit ng hand sanitizer na may hindi bababa sa 60% ethanol (mas 
mainam) o 70% isopropanol (kung hindi magagamit ng mga batang 
walang patnubay ang produkto) kapag hindi makakapaghugas ng 
----------------Page (5) Break----------------
 
kamay ang mga manggagawa, alinsunod sa Mga patnubay ng CDC). 
Huwag kailanman gumamit ng mga hand sanitizer na may methanol 
dahil labis itong nakakalason sa parehong mga bata at matatanda. 
• Ang kahalagahan ng physical distancing, kapwa sa oras ng trabaho at sa 
labas ng trabaho (tingnan ang seksyon ng Physical Distancing sa ibaba). 
• Wastong paggamit ng mga takip sa mukha, kabilang ang: 
o Ang mga takip sa mukha ay hindi personal na kagamitan sa 
proteksyon (PPE). 
o Ang mga takip sa mukha ay hindi pamalit sa pangangailangan para 
sa pisikal na pagdistansya at madalas na paghuhugas ng kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng mga 
takip sa mukha. 
o Iwasang humawak sa mga mata, ilong, at bibig. 
o Hindi dapat ipahiram sa iba ang mga takip sa mukha at dapat 
labhan o itapon ang mga ito pagkatapos ng bawat shift. 
• Impormasyong nasa Patnubay ng CDPH para sa Paggamit ng mga Takip 
sa Mukha, na ipinag-uutos ang mga sitwasyon kung saan dapat magsuot 
ng mga takip sa mukha at ang mga pagbubukod, pati na rin ang 
anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip sa 
mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Tiyaking maayos na sinanay sa mga patakaran sa pag-iwas sa COVID-19 
at may kinakailangang supply at PPE ang sinumang hiwalay na 
kontratista at pansamantala o nakakontratang manggagawa sa 
pasilidad. Maagang pag-usapan ang mga responsibilidad na ito kasama 
ng mga organisasyong nagbibigay ng mga pansamantala at/o 
nakakontratang manggagawa. 
• Impormasyon sa mga benepisyong may-bayad bakasyon na maaaring 
may karapatang tanggapin ng manggagawa na mas magpapadali sa 
larangan ng pananalapi upang manatili sa bahay. Tingnan ang 
karagdagang impormasyon sa  mga programa ng pamahalaan na 
sumusuporta sa mga may-bayad na sick leave at bayad-pinsala sa mga 
manggagawa para sa COVID-19, kabilang ang mga karapatan ng mga 
manggagawa sa may-bayad na sick leave sa bisa ng  Families First 
Coronavirus Response Act.   
----------------Page (6) Break----------------
 
Mga Indibidwal na Hakbang sa Pagkontrol 
at Pag-screen 
• I-screen ang temperatura at/o sintomas ng lahat ng manggagawa sa 
simula ng kanilang shift at sinumang vendor, kontratista, o iba pang 
manggagawang pumapasok sa establisamiyento. Tiyaking iniiwasan ng 
screener ng temperatura/sintomas ang malapit na pakikisalamuha sa 
mga manggagawa hangga't maaari.  
• Kung nangangailangan ng screening sa sarili sa bahay, na isang 
naaangkop na alternatibo sa pagbibigay nito sa establisamiyento, 
tiyaking nagsagawa ng screening bago umalis sa bahay ang 
manggagawa para sa kanilang shift at sumusunod ito sa mga patnubay 
ng CDC, tulad ng inilalarawan sa seksyong Mga Paksa para sa 
Pagsasanay sa Manggagawa sa itaas. 
• Hikayatin ang mga manggagawa at mga bisita na may sakit o 
nagpapakita ng mga sintomas ng COVID-19 na manatili sa bahay. 
• Dapat ibigay ng mga employer sa mga manggagawa ang lahat ng 
kinakailangang kagamitan sa proteksyon, kabilang ang proteksyon sa 
mata at guwantes kung kinakailangan. 
• Dapat pag-isipan ng mga employer kung saan maaaring kapaki-
pakinabang ang paggamit ng disposable glove upang suportahan ang 
madalas na paghuhugas ng kamay o paggamit ng hand sanitizer; 
kabilang sa mga halimbawa ang mga manggagawang nagi-screen ng 
iba para sa mga sintomas o nangangasiwa ng mga bagay na madalas 
hawakan. Ang mga manggagawa ay dapat magsuot ng guwantes 
kapag hahawak ng mga bagay na kontaminado ng mga likido sa 
katawan. 
• Kailangang gumawa ng mga makatwirang hakbang ang mga employer, 
kabilang ang pagpaskil ng karatula sa mga mahalaga at kitang-kita na 
lokasyon at mga kumpirmasyon sa reserbasyon, upang paalalahanan 
ang publiko na dapat silang gumamit ng mga takip sa mukha at sundin 
ang pisikal na pagdistansya, huwag hawakan ang kanilang mukha, 
madalas na hugasan ang kanilang mga kamay ng sabon nang hindi 
bababa sa 20 segundo, at gumamit ng hand sanitizer. 
• Paalalahanan mga bisita nang maaga upang magdala ng takip sa 
mukha, kung hindi ay hindi sila dapat payagan na pumasok sa mga 
lugar (maliban kung exempted sa pagsusuot ng mga takip sa mukha 
tulad ng nakasaad sa Gabay sa Takip sa Mukha ng CDPH). Pag-
isipang maghanda ng mga takip sa mukha na ibibigay sa mga 
panauhin na maaaring dumating nang wala nito. 
 
----------------Page (7) Break----------------
 
• Dapat masuri ang mga panauhin at bisita para sa temperatura at/o 
sintomas sa pagdating, hilinging gumamit ng hand sanitizer, at magdala 
at magsuot ng takip ng mukha kapag hindi kumakain o umiinom 
(maliban kung exempted sa pagsusuot ng mga takip sa mukha tulad ng 
nakasaad sa Gabay sa Takip sa Mukha ng CDPH).  
• Magpakita ng isang hanay ng mga malinaw na nakikitang mga 
patakaran para sa mga customer at tauhan sa (mga) pasukan na dapat 
maging kondisyon ng pagpasok. Ang mga patakaran ay maaaring 
kabilangan ng mga tagubilin upang gumamit ng hand sanitizer, 
panatilihin ang pisikal na distansya mula sa iba pang mga customer, 
iwasan ang hindi kinakailangang paghawak sa mga ibabaw, 
impormasyon ng pakikipag-ugnayan para sa lokal na departamento ng 
kalusugan, at mga pagbabago sa mga serbisyo. Kapag posible, ang 
mga patakaran ay dapat na maging available sa digital, kabilangan ng 
mga pictogram, atbp. 
 
Mga Protokol sa Bentilasyon, Paglilinis at 
Pagdisimpekta 
• Kung saan maaari, mag-install ng mabibitbit na mga mabisang panlinis 
ng hangin, i-upgrade ang mga pansala ng hangin sa gusali sa posibleng 
pinakamataas na kahusayan, at gumawa ng iba pang mga pagbabago 
upang madagdagan ang dami ng hangin mula sa labas at bentilasyon 
sa mga tanggapan at iba pang mga espasyo sa loob. 
• Pana-panahong tingnan ang Website ng CDPH para sa mga pag-
update sa gabay sa kalidad ng panloob na hangin at bentilasyon para 
sa mga sakit na dinadala ng hangin sa mga panloob na lugar. 
• Magsagawa ng masusing paglilinis sa mga matataong lugar tulad ng 
mga lugar na hintayan ng customer at mga lobby, mga silid-pahingahan 
ng manggagawa, atbp., at mga lugar na pasukan at labasan, kasama 
ang mga hagdanan at mga pasukan ng elevator. Madalas na 
idisimpekta ang karaniwang ginagamit na mga ibabaw, kabilang ang 
mga counter, machine ng credit card, mga touchscreen, mga pindutan, 
mga pihitan ng pintuan, mga patungan ng braso, mga banyo, mga 
kagamitan sa paghuhugas ng kamay, atbp. 
• I-disinfect ang mga item na ginagamit ng iba’t ibang tao sa pagitan ng 
bawat paggamit. 
• Maglagay ng mga dispenser ng hand sanitizer sa buong lugar ng operasyon 
para sa paggamit ng mga customer at manggagawa. Paalalahanan ang 
mga miyembro ng publiko (gamit ang mga karatula at/o nang pasalita) na 
huwag hawakan ang kanilang mga mata, ilong, at bibig.  
----------------Page (8) Break----------------
 
• Magbigay ng mga disposable o pang-isang gamit na mga item hangga't 
maaari, tulad ng mga 3D glasses. Kung hindi maipagkakaloob ang mga 
itinatapong kapalit, maayos na dis-impektahin ang mga bagay bago at 
pagkatapos gamitin ng customer. 
• Linisin at dis-impektahin nang mabuti ang bawat lugar ng aktibidad ng 
customer pagkatapos ng bawat paggamit. Maaari itong kabilangan ng 
pagdis-impekta ng mga lamesa, upuan, booster na mga upuan, booth, 
touch screen, atbp. Maghintay ng sapat na oras para sa tamang 
pagdidis-impekta, na sumusunod sa mga tagubilin ng produkto. Ang 
mga pangdis-impekta na aprubado ng Environmental Protection Agency 
ay nangangailangan ng pinakamababang oras ng pagkadikit (segundo 
hanggang minuto) upang maging epektibo laban sa coronavirus sa tao. 
• Regular na linisin at dis-impektahin ang mga ibabaw na 
pinagbabahaginan ng mga manggagawa sa pagitan ng mga shift o sa 
pagitan ng mga gumagamit, alinman ang mas madalas, kabilang ang 
ngunit hindi limitado sa mga ibabaw na pinagtatrabahuhan, mga 
orasan, mga copy machine, mga susi, kagamitan sa paglilinis, makinarya 
sa paglalaro, atbp. Iwasan ang pagbabahaginan ng mga kagamitan 
tulad ng mga telepono, tablet, makinarya sa opisina, at mga gamit 
hangga’t posible. Huwag kailanman magbahaginan ng PPE. 
• Maglaan ng oras para sa mga manggagawa upang maipatupad ang 
mga kasanayan sa paglilinis sa panahon ng kanilang shift. Magtalaga ng 
mga tungkulin sa paglilinis sa oras ng pagtatrabaho bilang bahagi ng 
mga tungkulin sa trabaho ng empleyado. Kumuha ng mga opsyon para 
sa mga pangatlong partidong kumpanya ng paglilinis upang makatilong 
sa mas lumalaking pangangailangan sa paglilinis, kung kinakailangan. 
• Sangkapan ang mga terminal, mga mesa, at mga counter ng wastong 
mga produktong panglinis, kabilang ang mga hand sanitizer at mga 
pamunas na pagdis-impekta, at magbigay ng mga personal na sanitizer 
ng kamay sa lahat ng kawani na direktang tumutulong sa mga customer. 
• Tiyaking patuloy ang pagtakbo ng mga pasilidad ng sanitasyon at may 
stock ang mga ito sa lahat ng oras at magbigay ng karagdagang sabon, 
paper na tuwalya, at hand sanitizer kung kinakailangan. 
• Magbigay ng mga mapagkukunan upang maitaguyod ang personal na 
kalinisan ng mga empleyado. Kasama dito ang mga tisyu, hindi 
hinahawakan na mga basurahan, mga sabon sa kamay, sapat na oras 
para sa paghugas ng kamay, mga sanitizer na nakabatay sa alkohol, 
mga pangdis-impekta na pamunas, at mga itinatapong tuwalya. 
• Kapag pumipili ng mga kemikal na pandisimpekta, dapat gamitin ang 
mga produktong inaprubahan para magamit laban sa COVID-19 na 
nasa listahang aprubado-ng-Environmental Protection Agency (EPA) at 
sundin ang mga tagubilin sa produkto. Gumamit ng mga disinfectant na 
----------------Page (9) Break----------------
 
may label na epektibo laban sa mga bagong virus na pathogen, 
malabnaw na pambahay na solusyon ng bleach (5 tablespoon sa bawat 
galon ng tubig), o alkohol na solusyon na may hindi bababa sa 70% 
alkohol na naaangkop para sa ibabaw. Bigyan ang mga manggagawa 
ng pagsasanay sa mga panganib ng kemikal, tagubilin ng manufacturer, 
kinakailangan sa bentilasyon, at kinakailangan ng Cal/OSHA para sa 
ligtas na paggamit. Ang mga manggagawang gumagamit ng mga 
panlinis o pandisimpekta ay kailangang magsuot ng guwantes at iba 
pang kagamitan sa proteksyon tulad ng hinihingi ng mga tagubilin ng 
produkto. Sundin ang mga mas ligtas sa hika na paraan ng paglilinis na 
inirerekomenda ng Kagawaran ng Pampublikong Kalusugan ng 
California at siguruhin ang tamang bentilasyon. 
• Upang mabawasan ang panganib ng pagkakaroon ng Legionnaires’ 
disease at iba pang sakit na nauugnay sa tubig, magsagawa ng mga 
hakbang upang matiyak na ligtas na gamitin ang lahat ng sistema at 
feature ng tubig (halimbawa, mga drinking fountain, dekorasyong 
fountain) pagkatapos ng matagal na pagsasara ng pasilidad. 
• Ayusin o baguhin ang mga oras ng pasilidad upang makapagbigay ng 
sapat na oras para sa regular na masusing paglilinis. 
• Maglagay at hikayatin ang paggamit ng mga credit card at mga hands-
free na aparato, kung maaari, kabilang ang mga ilaw na may sensor sa 
paggalaw, mga sistema ng pagbabayad na walang kontak, 
awtomatikong mga dispenser ng sabon at papel ng tuwalya, at mga 
sistema ng timecard. 
• Kung posible, huwag linisin ang mga sahig sa pamamagitan ng 
pagwawalis o iba pang mga pamamaraan na maaaring magpakalat ng 
mga pathogen sa hangin maliban kung nakasuot ng angkop na PPE ang 
lahat ng tao sa lugar. Gumamit ng vacuum na may HEPA filter hangga't 
maaari. 
 
Mga Patnubay sa Pisikal na Pagdistansiya 
• BABALA: hindi sapat ang pisikal na pagdistansya lang sa pag-iwas sa 
pagpapasa ng COVID-19 sa loob ng mga gusali. 
• Limitahan ang mga pangkat ng customer sa isang yunit ng sambahayan. 
Ang mga tao mula sa parehong sambahayan ay hindi kailangang anim 
na talampakan ang pagitan. 
• Ang mga sinehan na nag-aalok ng mga konsesyon ng pagkain at inumin 
ay dapat hikayatin ang mga customer na mag-order online o sa 
telepono, hangga’t posible, at gawing makukuha ang mga item para sa 
mga counter pick-up. Gumamit ng mga makikitang gabay upang 
matiyak na mapanatili ng mga customer ang pisikal na distansya nang 
----------------Page (10) Break----------------
 
hindi bababa sa anim na talampakan habang naghihintay sa pila. 
Maglagay ng mga hindi matatagusan na mga hadlang sa mga counter 
ng konsesyon, kung maaari. 
• Ipatupad ang de-oras at/o mga abanseng sistema ng pagreserba ng 
tiket at mga paunang pagtalaga ng mga upuan o lugar ng aktibidad, 
hangga't maaari, upang unti-unti ang mga pagbisita ng customer at 
makatulong na mapanatili ang pisikal na distansya. Hilingin sa mga bisita 
na maghintay sa kanilang sasakyan hanggang sa oras ng kanilang 
reserbasyon at dumating at umalis nang iisang grupo upang mabawasan 
ang pagsasalubong ng mga bisita at kawani. 
• Atasan ang mga kawani na pamahalaan ang paggalaw ng mga 
customer kung ang mga aktibidad ay maaaring magdala sa mga tao sa 
loob ng anim na talampakan mula sa bawat isa, tulad ng paggabay sa 
mga customer sa mga upuan, pagpigil sa pagkukumpulan sa mga lugar 
na maaaring magsikip, atbp. 
• Ipatupad ang mga hakbang upang matiyak ang pisikal na pagdistansya 
ng hindi bababa sa anim na talampakan sa pagitan ng mga tao, tulad 
ng kapag naghihintay sa pila ang mga customer. Kasama rito ang 
paggamit ng mga pisikal na partition o visual cue (halimbawa, mga 
marking sa sahig o palatandaan upang maipahiwatig kung saan dapat 
tumayo ang mga manggagawa at customer/bisita). 
• Maglagay ng hindi matatagusan na mga hadlang kung hindi maaaring 
mapanatili ang pisikal na pagdistansya upang mabawasan ang 
pagkakalantad sa pagitan ng mga manggagawa at customer. 
• Ang lahat ng mga manggagawa ay dapat bawasan ang dami ng oras 
na ginugugol sa loob ng anim na talampakan mula sa mga panauhin. 
• Maglaan ng magkahiwalay na mga ruta para sa pagpasok at paglabas 
sa mga pasilidad, lugar ng upuan, lugar ng trabaho, atbp., kung maaari, 
upang makatulong na mapanatili ang pisikal na pagdistansya at 
mabawasan ang mga pagkakataon ng malapitang pagsalubong ng 
mga tao sa bawat isa. Magtatag ng isang daloy na direksyon na mga 
daanan at mga pasilyo para sa agos ng tao, kung maaari, upang 
maiwasan ang pagsasalubong ng mga manggagawa at panauhin sa 
isa't isa. 
• Pag-isipang mag-alok sa mga manggagawa na humihiling ng mga 
binagong tungkulin ng opsyon na magpapaunti ng kanilang 
pakikisalamuha sa mga customer at iba pang manggagawa 
(halimbawa, pamamahala ng imbentaryo sa halip na pagtatrabaho 
bilang kahera o pamamahala ng mga pangangailangang 
administratibo sa pamamagitan ng telework). 
 
----------------Page (11) Break----------------
 
• Muling ayusin ang mga lugar ng trabaho, kung maaari, upang 
mapayagan ang anim na talampakang pagitan ng mga manggagawa. 
Magsagawa ng mas maliit na mga pagpupulong sa mga pasilidad 
upang mapanatili ang mga patnubay sa pisikal na pagdistansya at 
isaalang-alang ang pagpupulong sa labas o sa pamamagitan ng mga 
online na platform o sa telepono. 
• Tiyaking mapanatili ng mga manggagawa ang pisikal na distansya sa 
mga silid-pahingahan, paggamit ng mga hadlang, pagdaragdag ng 
distansya sa pagitan ng mga mesa/upuan upang paghiwa-hiwalayin 
ang mga manggagawa, atbp. Kung maaari, lumikha ng mga lugar ng 
pahingahan sa labas na may mga takip sa init at mga ayos ng upuan na 
nagsisiguro sa pisikal na pagdistansya. Huwag hayaang magkumpol-
kumpol ang mga manggagawa sa panahon ng pahinga at tiyaking hindi 
sila kumakain o umiinom nang walang takip sa mukha sa loob ng anim 
na talampakan ng bawat isa. 
• Maglagay ng karagdagang mga limitasyon sa bilang ng mga 
manggagawa sa mga saradong lugar, tulad ng mga supply room at 
counter area, upang matiyak ang hindi bababa sa anim na talampakan 
na distansiya upang malimitahan ang pagkakahawa ng virus. 
• Isalit-salit ang mga break ng manggagawa, alinsunod sa mga regulasyon 
sa sahod at oras, upang mapanatili ang mga protokol sa pisikal na 
pagdistansiya. 
• Muling idisenyo ang mga lugar ng paradahan upang malimitahan ang 
mga punto ng pagkukumpulan at matiyak ang wastong distansiya (hal, 
puwang bawat pagkatapos ng isa, walang kontak na pagbabayad, 
atbp.) 
 
Karagdagang mga Isasaalang-alang para sa 
mga Panloob na Sinehan 
• Magpatupad ng isang sistema ng reserbasyon upang malimitahan ang 
bilang ng mga dadalo na papasok sa teatro sa bawat pagkakataon 
hangga't maaari. Magtalaga ng mga oras ng pagdating bilang bahagi 
ng reserbasyon, kung maaari, upang ang mga customer ay darating at 
papasok sa teatro sa paunti-unting grupo. 
• Itaguyod ang may direksyon na pagpasok at paglabas sa mga sinehan 
kung posible. 
• Muling ayusin, isara, o kung hindi man alisin ang mga upuan mula sa 
pagkagamit upang matiyak ang pisikal na pagdistansya ng hindi 
bababa sa anim na talampakan sa pagitan ng mga dadalo. Maaaring 
mangailangan ito ng pag-upo sa bawat isa pang hilera o pagharang o 
----------------Page (12) Break----------------
 
pag-alis ng mga upuan sa istilo ng "checkerboard" (gamitin ang bawat 
hilera ngunit siguraduhin na walang sinuman ang direktang nasa likod ng 
iba pang mga patron) upang ang mga distansya ay mapapanatili sa 
lahat ng mga direksyon. Ang mga miyembro ng parehong sambahayan 
ay maaaring makaupo nang magkakasama ngunit dapat mapanatili 
ang hindi bababa sa anim na talampakan mula sa ibang mga 
sambahayan. 
• Maglaan ng kawani na tutulong sa mga tao na mapanatili ang mga 
distansya bago at pagkatapos ng mga pag-screen. Maaari itong 
kabilangan ng paggabay patungo sa mga upuan bago ang pagsisimula 
ng isang palabas at pagpapaalis sa mga customer sa maayos na 
paraan upang mabawasan ang pagsasalubong ng tao o pagkukumpol 
sa mga hilera ng labasan. 
• Isaalang-alang ang paggamit ng mga maaaring itapon o malalabhang 
mga takip ng upuan sa mga sinehan, lalo na sa mga tinatagusang 
bahagi na mahirap linisin nang mabuti. Itapon at palitan ang mga takip 
ng upuan sa pagitan ng bawat paggamit. 
• Hayaang bukas o buksan ang mga pintuan sa oras na madaming tao 
tuwing ang mga dadalo ay pumapasok at lumalabas ng mga pasilidad, 
kung posible at alinsunod sa mga protokol ng seguridad at kaligtasan. 
• Isaalang-alang ang paglimita sa bilang ng mga tao na gumagamit ng 
banyo sa bawat pagkakataon upang magawa ang pisikal na 
pagdistansya. 
 
 
Karagdagang mga Isasaalang-alang para sa 
mga Drive-In na Sinehan
 
• Muling ayusin ang mga lugar ng paradahan upang matiyak na ang mga 
sasakyan ay may hindi bababa sa anim na talampakan ang distansya sa 
pagitan ng mga ito.  
• Ang bawat sasakyan ay maaari lamang okupahin ng mga miyembro ng 
parehong sambahayan na dati nang malapit na nakikipag-ugnayan sa 
bawat isa. Kung hindi gagamit ng mga pasilidad ng banyo o kukuha ng 
mga konsesyon, dapat manatili ang mga parokyano sa kanilang mga 
sasakyan. Ang mga parokyano ay hindi maaaring umupo sa labas ng 
kanilang mga sasakyan, hal., ang manood sa isang drive-in na pelikula 
malapit sa kanilang sasakyan. 
• Tiyakin ang regular na paglilinis at pagdidis-impekta sa mga on-site na 
banyo. 
----------------Page (13) Break----------------
 
• Ang mga cashless at touchless na mga sistema ng transaksyon ang mas 
pipiliin hangga’t maaari. Kung magagamit, ang mga order, reserbasyon 
at pagbabayad para sa drive-in na negosyo ay dapat gawin nang 
maaga sa online o sa telepono.  
• Ang mga konsesyon sa drive-in na sinehan ay dapat na i-order sa online 
o sa telepono, kung maaari, at makukuha sa curbside na pick-up. Ang 
mga walk-up na serbisyo ng konsesyon ay dapat na available para sa 
pagpick-up ng mga paunang na-order na item. Kung hindi posible ang 
paunang pag-order, tiyaking mapapanatili ng mga customer ang 
wastong pisikal na pagdistansya kapag naghihintay na mag-order ng 
mga item na pagkain. 
• Ang mga drive-in na sinehan ay dapat na suspindihin ang mga handog 
na double-feature upang maiwasan ang pangangailangan para sa mga 
intermisyon. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1 Ang mga karagdagang kinakailangan ay dapat isaalang-alang para sa mga mahihinang 
populasyon. Ang mga employer ay dapat sumunod sa lahat na pamantayan ng Cal/OSHA at 
maging handa sa pagsunod sa patnubay nito pati na rin ang gabay mula sa Mga Sentro para 
sa Pagkontrol at Pag-iwas sa Sakit (CDC) at sa Kagawaran ng Pampublikong Kalusugan ng 
California (CDPH). Bukod pa rito, dapat handa ang mga employer sa pagbabago sa kanilang 
pagpapatakbo habang nagbabago ang mga patnubay na iyon. 
----------------Page (14) Break----------------
