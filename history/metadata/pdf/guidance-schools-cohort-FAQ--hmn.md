---
PDFFormatVersion: 1.7
IsAcroFormPresent: false
IsXFAPresent: false
Title: Providing Targeted Specialized Support and Services at School
Subject: 
Creator: 
Producer: Foxit PDF Creator Version 10.0.1.3443
CreationDate: D:20201007212015-07'00'
ModDate: D:20201008143747-07'00'
date_created: Wed Oct 07 2020 21:20:00 GMT-0700
date_modified: Wed Oct 07 2020 21:20:00 GMT-0700
---
 
 
 
   
 
 
 
 
 
 
 
 
 
 
 
 
 
Kev Muab Kev Pab Cuam Phiaj Xwm, Kev Txhawb Nqa thiab Cov Kev Pab Cuam 
Tshwj Xeeb rau Tsev Kawm Ntawv 
KHO DUA TSHIAB Cuaj Hlis Ntuj 4, 2020 
Thaum Lub Yim Hlis Ntuj Tim 24, 2020, Lub Chaw Hauj Lwm  Saib Xyuas Zej Tsoom 
Kev Noj Qab Haus Huv Hauv Xeev California (CDPH) tau tsim Cov Lus Qhia rau Pawg 
Me Nyuam Kawm Ntawv (Cov Lus Qhia Rau Pawg Me Nyuam Kawm Ntawv), uas yuav 
tsum ua raws li cov lus qhia kev nyab xeeb thiab kev noj qab haus huv thoob plaws rau 
ntau feem muab kev pab cuam rau cov hluas, suav nrog cov chaw zov me nyuam thiab 
cov tsev kawm ntawv (tsoom fwv cov tsev kawm ntawv thiab tsev kawm ntawv ntiav). 
Lub hom phiaj hauv qab no yog txhawb ntxiv rau Cov Lus Qhia rau Pawg Neeg nrog rau 
cov lus teb uas keev nug tshwj xeeb txog kev muab kev qhia ntawv rau pawg neeg tim 
tsev kawm ntawv, pab txhawb tshwj xeeb. Los txog tam sim no, tseem tsis tau txais ib lo 
lus teb rau nqe lus nug li, cov neeg ua hauj lwm hauv tsev kawm ntawv—sib koom tes 
nrog rau cov chaw saib xyuas kev noj qab haus huv hauv ib cheeb tsam thiab cov neeg 
ua hauj lwm hauv tsev kawm ntawv (suav nrog, yog tsim nyog, tau npaj neeg los ua)— 
yuav tsum siv cov cai tiv thaiv kom mus raws li kev ua hauj lwm hauv ib cheeb tsam 
thiab raws li qhov tsim nyog. 
Lub Hauv  Paus Lus:  Thaum Lub Peb Hlis Ntuj Tim 4, 2020, Tus Tswj Kav Xeev tau 
tshaj tawm Qhov Xwm Txheej Kub Ntxhov Hauv Xeev  nyob hauv California vim yog los 
ntawm tej kev cuam tshuam ntawm Tus Kab Mob Khaus Viv-19 (COVID-19) kom muaj 
peev txheej ntxiv thiab los pab lub  xeev npaj los saib xyuas kev mob nkeeg kom tau 
ntau ntxiv rau cov tib neeg xav tau kev kho mob thiab kev pw kho mob nkeeg hauv tsev 
kho mob vim los ntawm kev sib kis Tus Kab Mob Khaus Viv-19 (COVID-19). Txij thuam 
ntawd los, Tus Neeg Ua Hauj Lwm Saib Xyuas Kev Noj Qab Haus Huv Hauv Lub Xeev  
thiab Lub Chaw Hauj Lwm Saib Xyuas Zej Tsoom  Kev Noj Qab Haus Huv Nyob Hauv 
Xeev California (CDPH) tau tawm ntau tsab ntawv qhia los tswj kev sib kis ntawm Tus 
Kab Mob Khaus Viv-19 (COVID-19), suav txij li Lub Xya Hli Tim 17, 2020, Tus Kab Mob 
Khaus Viv-19 (COVID-19) thiab txoj hauj lwm Kev Rov Qhib Kawm Ntawv Tim Ntsej 
Tim Muag rau cov tsev kawm qib K-12  (Txoj Hauj Lwm).   
Txoj Hauj Lwm txwv kev qhia ntawv tim ntsej tim muag nyob rau kev qhia hauv tsev 
kawm hauv ib lub cheeb tsam nroog nyob rau Ntu 1 vim yog muaj feem kis tau Tus Kab 
Mob Khaus Viv-19 (COVID-19) siab, thiab tso cai rau tsev kawm qib pib nyob rau cov 
zos kom thov zam es qhib qhia tim ntsej tim muag dua tshiab rau tej thaj chaw uas  tau 
txais kev tso cai rau txoj phiaj saib xyuas qhov txheej thiab kev nyab xeeb. Thaum Lub  
Yim Hlis Ntuj Tim 3, 2020, Lub Chaw Hauj Lwm Saib Xyuas Zej Tsoom  Kev Noj Qab 
Haus Huv Nyob Hauv Xeev California (CDPH) tau muab cov lus qhia ntxiv rau kev rov 
qab qhib thaum Lub Xya Hlis NTuj Tim 17tshiab  thiab tau  muab cov ntaub ntawv kom  
1 
----------------Page (0) Break----------------
 
 
 
   
 
 
 
 
 
 
  
 
 
 
  
 
 
 
 
ntxhaws txog kev ua daim ntawv zam ntawm cov tsev kawm theem pib. Cov lus qhia 
Lub Yim Hlis Ntuj Tim 3 tau teev tseg tias muaj lus qhia ntxiv tab tom yuav tawm tuaj 
kom paub meej tias qhov xwm txheej twg tsev kawm ntawv yuav raug txwv tsis pub qhib 
dua tshiab rau kev qhia ntawv tim ntsej tim muag es ho tuaj yeem qhia tim ntsej tim 
muag rau tej pawg tub-ntxhais kawm uas tsawg. Thaum Lub Yim Hlis Ntuj Tim 24, 2020 
Lub Chaw Hauj Lwm  Saib Xyuas Zej Tsoom Kev Noj Qab Haus Huv Hauv Xeev 
California (CDPH) tau tawm Cov Lus Qhia Rau Cov Pawg Neeg hais txog qhov yuav 
tso cai rau muaj kev pab cuam tim ntsej tim muag rau tej pawg uas muaj neeg tsawg. 
Cov Lus Qhia Rau Cov Pawg Neeg siv puas tau rau cov tsev kawm ntawv qib K-
12? 
Tau. Cov Lus Qhia Rau Cov Pawg Neeg tso cai rau tej pawg uas muaj neeg tsawg, 
muaj kev pab cuam tim ntsej tim muag uas tswj tau, cob qhia tau, thiab ib puag ncig 
nyob sab hauv tsev, xws li cov leg hauj lwm los ntawm cov chaw saib xyuas kev kawm 
ntawv hauv ib cheeb tsam (LEAs). Cov Lus Qhia Rau Cov Pawg Neeg siv rau cov tsev 
kawm ntawv uas tsis tuaj yeem qhib qhia dua tshiab rau tim ntsej tim muag txoj kev 
qhua rau Lub Xya Hlis Ntuj Tim 17, suav nrog cov tsev kawm theem pib uas nyob rau 
hauv cov cheeb tsam uas tsis tau txais ib daim ntawv zam rau cov tsev kawm theem pib 
los ntawm lub chaw hauj lwm saib xyuas kev noj qab haus huv hauv cheeb tsam. Nyob 
rau cov xwm txheej no, cov neeg ua hauj lwm hauv tsev kawm ntawv yuav tau txhim 
kho thiab ua raws txoj phiaj xwm uas sib khoom tes nrog cov neeg ua hauj lwm saib 
xyuas kev noj qab haus huv thiab cov ua hauj lwm nyob hauv tsev kawm (suav nrog, 
yog tias ua tau, kev sib sau ntawm cov neeg siv dag zog), tab sis tsis tas yuav kom tau 
txais kev tso cai sai los ntawm lub chaw saib xyuas kev noj qab haus huv hauv cheeb 
tsam los tau. 
Cov tsev kawm ntawv uas tau txais kev tso cai kom rov qab qhib qhia ntawv tim ntsej 
tim muag raws li txoj hauj lwm Lub Xya Hlis Ntuj Tim 17, suav nrog cov tsev kawm 
theem pib kev qhib qhia raws daim ntawv zam, yuav tsum ua raws cov lus qhia ua hauj 
lwm rau Cov Tsev Kawm Ntawv Qib K-12 thiab txhua cov lus txib uas cuam tshuam los 
sis cov lus qhia los ntawm lub chaw hauj lwm saib xyuas kev noj qab haus huv hauv 
cheeb tsam. 
Qhov kev pub qhia tim ntsej tim muag puas pub qhia rau txhua tus tub-ntxhais 
kawm? 
Tsis pub. Lub hom phiaj ntawm cov lus qhia no tsuas yog ua kom teeb tsa tau me ntsis 
ntawm cov kev txwv rau kev pab cuam tshwj xeeb, kev pab cuam nyob rau lub hom 
phiaj thiab pab txhawb cov tub-ntxhais kawm thaum uas cov tsev kawm ntawv kaw tsis 
qhia tim ntsej tim muag kom pov hwm kev noj qab haus huv thiab kev nyab xeeb kom 
ua rau kev sib kis tsawg tshaj plaws. 
2 
----------------Page (1) Break----------------
 
 
 
   
 
 
 
 
  
  
 
  
 
 
 
 
 
 
 
 
 
 
 
Yog hais tias ib lub tsev kawm ntawv raug kaw tsis qhia tim ntsej tim muag lawm, 
puas yuav tso cai rau ib pab tub-ntxhais kawm kom tsawg txhawm rau kom tau 
kawm tim ntsej tim muag, muaj kev pab txhawb tshwj xeeb, thiab kev pab cuam 
nyob hauv cheeb tsam tsev kawm? 
Tso cai. Lub hom phiaj pab txhawb rau kev kawm tim ntsej tim muag, kev txhawb nqa 
thiab kev pab cuam tshwj xeeb nyob rau pab pawg raug tso cai thaum uas lub tsev 
kawm ntawv ua tau raws li txhua yam xwm txheej hais rau hauv Cov Lus Qhia Rau 
Pawg Neeg, suav nrog: 
• Kev ua kom pawg neeg tsawg zog 
• Kev ceev tsis pub cov pawg nee sib xyaws 
• Kev tswj kom nyob sib nrug raws kev tso cai, kev rau daim ntaub npog 
qhov ncauj qhov ntswg, ua kev ntxuav tu kom huv, thiab lwm cov cai rau 
kev tswj hwm kom nyob nyab xeeb 
Cov Lus Qhia Rau Pawg Neeg puas yuav tsum kom cov tsev kawm ntawv faib ua 
pab kom tsawg, qhia ntawv tim ntsej tim muag yog tias lawv ho raug txwv tsis 
pub rov qab qhib raws li Txoj Hauj Lwm hauv lub Xya Hlis Ntuj Tim 17? 
Tsis tas faib. Nws tau qhia meej txog cov xwm txheej uas yuav tsum muab kev qhia 
ntawv tim ntsej tim muag rau pab pawg tub-ntxhais kawm ua tsawg yog tias ib lub tsev 
kawm ntawv ho tsis tuaj yeem rov qab qhib raws li cov lus qhia ntawm feem saib xyuas 
kev noj qab haus huv hauv lub xeev cov lus txib. Cov lus qhia no ua rau cov tsev kawm 
ntawv tuaj yeem muab kev coj qhia thiab saib xyuas cov tub-ntxhais kawm, suav nrog 
kev pab cuam tshwj xeeb rau cov tub-ntxhais kawm xiam oob qhab thiab cov kawm lus 
Askiv, kev muaj is taws nem thiab cov cuab yeej siv rau rau kev kawm nyob sib nrug 
deb, thiab kev txhawb nqa rau kev kawm tim ntsej tim muag rau cov tub ntxhais kawm 
uas muaj kev pheej hmoo thiab cov xav tau kev pab ntau. 
Cov tub-ntxhais kawm twg yuav tau txais kev pab nyob rau pab pawg tsawg rau 
thaum uas kaw tsev kawm lawm? 
Yuav muaj kev txiav txim siab rau ntawm LEA thiab cov qib tsev kawm raws li qhov kev 
xav tau ntawm cov tub-ntxhais kawm. Cov tub-ntxhais kawm uas xiam oob qhab yuav 
raug xaiv ua ntej los ntawm LEA thiab lub tsev kawm kom tau txais kev pab raws hom 
phiaj pab txhawb thiab kev pab cuam. Tsis tas li ntawd, cov kawm Lus Askiv, cov tub-
ntxhais kawm uas muaj kev pheej hmoo kawm tsis tau ntawv rau yav tom ntej los sis 
tsis tuaj yeem los koom nrog kev kawm nyob sib nrug deb, cov tub-ntxhais kawm uas 
muaj pheej hmoo raug ua phem los sis tsis muaj tus saib xyuas, cov hluas uas coj los tu 
thiab cov tub-ntxhais kawm uas tsis muaj tsev nyob kuj yuav raug xaiv ua ntej. 
3 
----------------Page (2) Break----------------
 
 
 
   
 
 
 
 
 
 
 
 
 
 
 
 
 
 
 
 
Yam dab tsis thiaj li ua rau tsim nyog tau txais kev pab cuam tshwj xeeb thiab kev 
pab cuam raws phiaj xwm? 
Kev pab cuam tshwj xeeb yog raug txiav txim los ntawm LEAs thiab suav txij li tab sis 
kuj tsis tau cais cov kev pab cuam kev ua hauj lwm, kev pab cuam kev tham lus thiab 
hais lus, thiab lwm yam kev pab cuam sab kev kho mob, kev pab cuam sab cwj pwm, 
kev pab cuam sab kev kawm vim yog ib feem ntawm lub hom phiaj pab pawg raug tiv 
thaiv los sis kev ntsuam xyuas, xws li cov ua muaj feem nrog cov kawm Lus Askiv, cov 
kev pab qhia ntawv rau tus kheej thiab lwm yam kev ntsuam xyuas uas yuav tsum tau 
ua. 
Pawg neeg yog dab tsi? 
Nyob rau hauv Cov Tsev Kawm Ntawv Qib K-12, pawg neeg yog cov pawg neeg uas 
ruaj khov ntawm cov tub-ntxhais kawm uas yuav muaj tsis tshaj 16 leej, uas tuaj sib 
ntsib rau ib qho phiaj xwm kev pab txawb thiab kev pab cuam pawg neeg raug tiv thaiv, 
raws kev tsav coj ntawm LEA, thaum uas lub tsev kawm ntawv tseem raug kaw tsis pub 
qhia ntawv tim ntsej tim muag thiab dhau ntawm kev kawm nyob sib nrug deb lawm. 
Txawm lub npe yuav yog li cas los xij (piv txwv li, “learning hubs” los sis “pods”), tag 
nrho txhua nqe lus nyob hauv Cov Lus rau Pawg Neeg yuav tsum tau ua raws kom tau 
li cov pawg neeg xav tau, txawm yuav yog LEA ua tus qhib, cov chaw ua hauj lwm tsis 
vam txiaj ntsig, los sis lwm tus neeg pab cuam. 
Cov pawg neeg ruaj khov yuav tsum raug teeb tsa li cas?  
Raws li hais rau hauv Cov Lus Qhia rau Pawg Neeg, pab pawg ruaj khov yog cov pab 
pawg tub-ntxhais kawm, ua muaj cov hnub nyoog loj ib yam cov neeg laus uas nyob ua 
ke rau hnub ntawd. Pawg neeg yuav tsum ua hauj lwm es cov tub-ntxhais kawm thiab 
cov tswj hwm nyob rau hauv pawg neeg thiaj li tsuas nyob sib ze nrog cov tswv cuab 
hauv pawg neeg nkaus xwb nyob rau hnub ntawd. Cov neeg laus saib xyuas thiab cov 
tub-ntxhais kawm yuav tsum tsis txhob sib thaum nrog lwm pawg neeg. Kev xyaum ua li 
no yuav pab txo kev nthuav kev sib kis tus kab mob vaiv las; ua rau muaj kev yooj yim 
rau kev txheeb cov neeg tau nyob ze nrog tus neeg raug tus kab mob thiab ua tso cai 
rau kev kuaj ntsuas, cais nyob ib leeg, thiab cais nyob ib leeg ntawm ib pawg neeg 
hloov rau qhov yuav tau cais tag nrho cov neeg ntawm cov me nyuam yaus los sis cov 
neeg hluas thiab cov neeg laus uas muab kev saib xyuas rau hauv kis pom muaj ib tus 
neeg raug tus kab mob. 
Ib pawg neeg coob tshaj plaws yog pes tsawg leej? 
Cov pawg neeg yuav tsum muaj tsis pub dhau 14 leeg tub-ntxhais kawm, thiab tsis pub 
tshaj 2 tug neeg loj los tswj hwm nyob rau ib puag ncig kev tswj hwm, los sis suav tag 
nrhov tsis dhau 16 leej (me nyuam yaus, cov hluas, los sis neeg loj) nyob rau hauv 
pawg neeg. Cov tub-ntxhais kawm thiab neeg ua hauj lwm uas ua ib pawg neeg yuav 
tsum ua raws li qhov kev xav tau ntawm cov tub-ntxhais kawm. Pawg neeg tuaj yeem -
thiab feem ntau yuav -tsawg dua 14, uas muaj 1 los sis 2 tug neeg loj xwm yeem. Piv 
4 
----------------Page (3) Break----------------
 
 
 
   
  
 
   
 
 
 
 
 
 
 
 
 
 
txwv li, ib pab pawg tuaj yeem muaj li 6 leej tub-ntxhais kawm nrog 1 tug neeg loj los sis 
8 leej tub-ntxhais kawm nrog ob tug neeg loj ua nyob ua ke rau hnub ntawd. Tsis tas li 
ntawd, pawg neeg tuaj yeem raug faib ua cov pawg me uas yuav tau muaj kev sib tham 
ib leeg rau ib leeg nyob rau hnub ntawd, tsuav hais tias tsis muaj coob tshaj 16 leej 
nyob rau hauv pawg neeg ntawd. 
Puas tuaj yeem pub ntau tshaj ob tug “neeg loj tswj hwm” raug teeb tsa rau ib 
pab pawg, piv txwv li, ib tug tub-ntxhais kawm (los sis cov tub-ntxhais kawm)  
thov kev pab ua ntu zus los ntawm tus neeg loj ua hauj lwm (piv txwv li, ib qhov 
kev pab coj qhia) thiab pawg neeg twb muaj ob tug “neeg loj tswj hwm” lawm?  
Tau kawg. Cov neeg loj raug teeb tsa los rau ib pawg neeg yuav tsum muaj kom tsawg 
thiab raug txo los ua ob leeg raws li hais tseg. Txawm li cas los xij, pawg neeg kuj yuav 
muaj ntau tshaj ob tug neeg loj, tsuav hais tias cov neeg nyob hauv pawg neeg tsis 
dhau 16 leej (cov tub-ntxhais kawm thiab neeg loj ua ke). 
Cov tub-ntxhais kawm puas tuaj yeem tau txais kev pab cuam tshwj xeeb ntxiv 
los sis pab txhawb thiab kev pab cuam rau pawg neeg npaj tseg yog hais tias 
lawv tsis yog ib feem ntawm cov pawg neeg los sis dhau ntawm lawv cov pawg 
neeg los ntawm ib tug neeg loj tswj hwm uas txawv? 
Tau kawg. Cov tub-ntxhais kawm yuav tau txais kev pab cuam thiab pab txhawb ib leeg 
rau ib leeg  los ntawm lwm tus neeg loj uas tsim nyog. Cov kev pab thiab kev pab cuam 
ntxiv no yuav tsum tau nyias ua nyias thiab tsis tuaj yeem ua nrog lwm tus tub-ntxhais 
kawm. Cov neeg ua hau lwm uas muab kev pab cuam tshwj xeeb los sis phiaj xwm kev 
pab xws li kev tham lus los sis kev hauj lwm los sis kev qhia sig zog  -- yuav tau raug  
teeb tsa los ua hauj lwm nrog cov tub-ntxhais kawm nkag los tsawg li tsawg tau thiab 
yuav tsum sab es ceev faj kom tsim nyog kom tiv thaiv kev sib kis, suav txij li kev hanv 
tej cuab yeej tiv thaiv tus kheej (PPE) raws li tau hais nyob rau hauv cov lus qhia ua 
hauj lwm rau Cov Kev Pab Cuam Uas Muaj Tsawg. Nws yog ib qho tseem ceeb uas 
yuav tsum tiv thaiv lwm tus neeg ua hauj lwm (piv txwv li, cov neeg tswj hwm, cov neeg 
muab kev pab tswv yim, thiab cov kws saib xyuas neeg mob) uas tsis yog cov neeg loj 
uas tsav coj nyob rau hauv pab pawg los sis muab kev pab cuam ib leeg rau ib leeg los 
ntawm kev sib fim nrog cov pawg neeg tshwj tsis yog yuav tsum tau los saib xyuas rau 
kev noj qab haus huv los sis teem meem kev nyab xeeb, vim lawv tuaj yeem xa tus kab 
mob vais lav ntawm in pab pawg mus rau lwm pab, yog li  ntawd yuav ua rau cov neeg 
ua sib kis kab mob coob heev zus yog ib tug twg kis tau lawm.  
Lwm tus tub-ntxhais kawm nyob rau pawg neeg sib txawv puas tuaj yeem los sib 
fim ua ke? 
Tsis tau. Kev tuav pawg neeg kom ruaj khov yog ib qho tseem ceeb kom pub sib ntsib 
tsawg thiab thiaj li taug qab tau zoo yog li cov tub-ntxhais kawm thiab cov neeg loj tswj 
hwm tsis tuaj yeem mus sib tham nrog lwm pawg neeg sib txawv. Yuav tsum muaj kev 
tswj rau kev sib cais cov pab pawg xws li muab ib pab pawg cais nyias nyob nyias chav 
5 
----------------Page (4) Break----------------
 
 
 
   
 
 
 
 
 
  
 
 
 
 
 
 
 
 
 
 
 
 
 
 
los sis nyob rau hauv nws qhov chaw uas raug tsim tej yam thaiv kem. Vim yog cov tsev 
kawm qib K-12 muaj ntau chav, cov tsev kawm ntawv yuav tau tswj hwm kev sib cais 
ntawm cov pab pawg uas yog faib kom nyias muaj nyias tus kheej chav kawm. Nyob 
nraum tshav puam los sis lwm qhov chaw uas npaj cia yuav raug siv thaum uas pub 
kom muaj kev sib cais tawm ntawm lwm pab pawg thiab kev nyob kom sib nrug deb 
txaus. 
Tsev kawm ntawv puas tuaj yeem cia muaj ntau pawg neeg sib txawv nyob rau 
hnub sib txawv tau? 
Tau kawg. Cov tsev kawm ntawv tuaj yeem cia muaj pawg neeg uas cov tub-ntxhais 
kawm tsuas tau koom nrog nyob rau qee hnub los sis qee lub sij hawm nyob rau hnub 
ntawd xwb. Yuav tsum tau ua kev ntxhuav tu kom huv raug raws kev nyiam huv nyob 
rau thaum uas lwm pab pawg tub-ntxhais kawm yuav los siv qhov chaw qub. Piv txwv li, 
ib lub tsev kawm ntawv tuaj yeem muaj pawg neeg tub ntxhais kawm uas tau txais kev 
pab cuam thiab kev pab txhawb rau Hnub Monday thiab Hnub Tuesday nrog lwm pab 
pawg rau Hnub Wednesdays thiab Hnub Thursdays. 
Cov tub-ntxhais kawm puas tuaj yeem hloov pab pawg tau? 
Yuav tsum tau zam qhov uas tub-ntxhais kawm yuav hloov pab pawg, tshwj tsis yog 
yuav tsum tau hloov txhawm rau kev nyab xeeb thiab kev noj qab nyob zoo rau cov tub-
ntxhais kawm. 
Pub muaj pes tsawg pawg neeg nyob rau ib qhov chaw ntawm lub tsev kawm 
ntawv? 
Cov pawg neeg yuav nce rau ntawm cov tub-ntxhais kawm uas tuaj sau npe thiab qhov 
lub tsev kawm tuaj yeem ntim tau. Cov neeg ua hauj lwm nyob rau tsev kawm ntawv 
hauv cheeb tsam -sib koom tes nrog cov chaw hauj lwm saib xyuas kev noj qab haus 
huv hauv cheeb tsam thiab cov neeg ua hauj lwm uas nyob raws hauv tsev kawm ntawv 
-yuav yog cov los txiav txim txog qhov pub muaj cov pawg neeg npaum li cas uas yuav 
tau teeb tsa rau nyab xeeb kom zam kev sib fim nrog lwm pab pawg. Feem ntau, vim 
rau qhov yuav tau nyob kom sib nrug deb thiab kev sib cais ntawm cov pab pawg, cov 
tub ntxhais kawm nyob rau hauv tsev kawm ntawv yuav tsum tsis txhob tshaj 25% 
ntawm cov tuaj sau npe rau tsev kawm ntawv los sis qhov uas lub tsev kawm ntawv tuaj 
yeem ntim taus. 
Yuav ceev kev nyob kom sib nrug deb tau li cas nyob rau hauv cov pawg neeg? 
Pawg neeg yuav tsum tsis txhob muaj ntau tshaj qhov ua thaj chaw ntim taus thiaj tuaj 
yeem nyob kom sib nrug deb tau tsawg kawg 6 fij ntawm ib tug neeg rau ib tug neeg, 
xav nrog cov neeg ua hauj lwm, tab sis tag nrho yuav tsum tsis pub dhau 16 leej. Pawg 
neeg yim muaj neeg tsawg npaum li cas ces kev pheej hmoo yuav sib kis kab mob yuav 
muaj tsawg npaum li ntawd xwb. Thaum uas cov pab pawg muaj neeg coob ntxiv, los 
6 
----------------Page (5) Break----------------
 
 
 
   
 
 
  
 
 
 
 
 
 
 
 
 
 
sis thaum lawv muaj kev sib txuas nrog lwm pab pawg, kev pheej hmoo sib kis kab mob 
yuav muaj ntau dua. 
Cov neeg ua hauj lwm puas tuaj yeem sib ntsib tau? 
Kev sib ntsiab sib tham ntawm cov neeg ua hauj lwm rau pawg neeg yuav tsum tau 
nyob kom sib nrug, nyob nraum tshav puam, los sis hauv tej chaw dav dav xws li tej 
chaw tawm dag zog los sis chav ua siv ua ntau yam, es qhib qhov rai cia, ntau npau li 
ntau tau, zam tej chaw uas nqaim nqaim thiab kaw qhov rai. Txhua tus neeg ua hauj 
lwm yuav tsum tau rau cov ntaub qhov ncauj qhov ntswg thiab nyob kom sib nrug deb 
tsawg kawg 6 fij. 
Yuav ua kev ntxuav tu kom huv heev npaum li cas thaum tseem muaj cov tub-
ntxhais kawm nyob ntawm tsev kawm ntawv? 
Kev ua kev nyiam huv thiab kev so (piv txwv li, tej rooj, tej tes tuav qhov rooj, thiab lwm 
yam ntxiv.) yuav tsum tau saib xyuas nyob rau thaum ntau leej tub-ntxhais kawm siv, 
txawm hais tias nyob hauv ib pawg neeg los xij. Hais txog cov lus qhia ntxiv rau kev noj  
qab haus huv thiab cov qauv kev nyab xeeb suav txij li kev tu ntxuav thiab kev rau daim 
ntaub npog qhov ncauj qhov ntswg, mus saib rau ntawm  Lub Chaw  Hauj Lwm  Saib 
Xyuas Zej  Tsoom Kev Noj Qab Haus Huv Hauv Xeev California (CDPH)  thiab cov lus 
qhia hais txog kev noj qab haus huv hauv cheeb tsam.   
7 
----------------Page (6) Break----------------
