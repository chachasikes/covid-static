---
PDFFormatVersion: 1.6
IsAcroFormPresent: false
IsXFAPresent: false
Title: Agriculture and Livestock
Author: Kaina Pereira
Creator: Acrobat PDFMaker 20 for Word
Producer: Adobe PDF Library 20.9.95
CreationDate: D:20200804164050-07'00'
ModDate: D:20200805121919-07'00'
date_created: Tue Aug 04 2020 16:40:00 GMT-0700
date_modified: Tue Aug 04 2020 16:40:00 GMT-0700
---
   
 
 
 
 
 
 
 
 
 
 
 
 
 
 
 
 
คําแนะนํา 
เกี่ยวกับ 
โควิด-19 สําหรับ 
อุตสาหกรรม: 
เกษตรกรรมและ 
ปศุสัตว์ 
 
 
 
29 กรกฎาคม 2020 
  
covid19.ca.gov 
----------------Page (0) Break----------------
ข้อมูลสรุป 
เมื่อวันที่ 19 มีนาคม 2020 เจ้าหน้าที่การสาธารณสุขของรัฐและผู้อํานวยการกรมการสาธารณสุขแห่ง 
รัฐแคลิฟอร์เนียได้ออกคําสั่งให้ชาวแคลิฟอร์เนียส่วนใหญ่อยู่กับบ้าน เพื่อชะลอการแพร่ระบาดของโควิด-19 
ในหมู่ประชากร 
ขณะนี้ ยังไม่เป็นที่ทราบถึงผลกระทบทั้งหมดที่โควิด-19 มีต่อสุขภาพของชาวแคลิฟอร์เนีย ผู้ติดเชื้อ 
อาจมีอาการไม่รุนแรงเลย (บางคนไม่มีอาการเลย) ไปจนถึงอาการรุนแรงถึงขั้นเสียชีวิตได้ คนบางกลุ่ม 
รวมทั้งผู้มีอายุ 65 ปีขึ้นไปและผู้มีโรคประจําตัว เช่น โรคหัวใจ โรคปอด หรือเบาหวาน มีความเสี่ยง 
มากกว่าที่จะต้องเข้ารับการรักษาตัวในโรงพยาบาลและเกิดภาวะแทรกซ้อนที่รุนแรง เป็นไปได้มากว่า 
การแพร่เชื้อของไวรัสตัวนี้จะเกิดขึ้นเมื่ออยู่ใกล้ชิดกันกับผู้ติดเชื้อในพื้นที่ที่ไม่มีการระบายอากาศที่ดี 
แม้ผู้ติดเชื้อนั้นจะไม่มีอาการแต่อย่างใดหรือยังไม่ปรากฏอาการก็ตาม 
ขณะนี้ ยังไม่มีข้อมูลที่แน่ชัดเกี่ยวกับจํานวนและอัตราของผู้ติดเชื้อโควิด-19 แยกตามอุตสาหกรรมหรือ 
กลุ่มอาชีพ รวมทั้งในหมู่ผู้ที่ทํางานในหมวดธุรกิจโครงสร้างพื้นฐานสําคัญยิ่งยวด ที่ผ่านมา ได้มีการ 
ระบาดของไวรัสชนิดนี้เกิดขึ้นแล้วหลายครั้งในสถานประกอบการหลายประเภท ซึ่งแสดงให้เห็นว่า 
ผู้ทํางานมีความเสี่ยงในการได้รับหรือแพร่เชื้อโควิด-19 ตัวอย่างของสถานประกอบการเหล่านี้ได้แก่ โรงพยาบาล 
สถานดูแลผู้ป่วยระยะยาว เรือนจํา โรงงานผลิตอาหาร คลังสินค้า โรงงานแปรรูปเนื้อสัตว์ และซูเปอร์มาร์เก็ต 
ขณะที่มีการแก้ไขเปลี่ยนแปลงคําสั่งให้อยู่กับบ้าน เป็นสิ่งสําคัญยิ่งที่จะต้องปฏิบัติตามขั้นตอนที่เป็น 
ไปได้ทั้งหมด เพื่อให้แน่ใจถึงความปลอดภัยของพนักงานและสาธารณชน 
วิธีปฏิบัติที่สําคัญในการป้องกันได้แก่: 
 การรักษาระยะห่างระหว่างบุคคลให้มากที่สุดเท่าที่จะเป็นไปได้ 
 การให้พนักงานและลูกค้าหรือผู้ใช้บริการใช้สิ่งปกคลุมใบหน้า (ในกรณีที่ไม่มีการ 
บังคับให้ใช้เครื่องป้องกันระบบการหายใจ) 
 การล้างมือบ่อย ๆ และการทําความสะอาดและฆ่าเชื้อเป็นประจํา 
 การอบรมพนักงานเกี่ยวกับวิธีปฏิบัติเหล่านี้และส่วนอื่น ๆ ของแผนป้องกันโควิด-19 
นอกจากนี้ ยังเป็นสิ่งสําคัญยิ่งที่ควรมีกระบวนการที่เหมาะสมในการระบุตัวผู้ติดเชื้อรายใหม่ในสถาน 
ประกอบการ และเมื่อพบว่าผู้ใดติดเชื้อ จะดําเนินการจัดการอย่างรวดเร็วและร่วมมือกับหน่วยงานการ 
สาธารณสุขเพื่อหยุดการแพร่ระบาดของเชื้อไวรัสนี้ 
ความมุ่งหมาย 
เอกสารฉบับนี้ให้คําแนะนําแก่อุตสาหกรรมการเกษตรและปศุสัตว์ เพื่อส่งเสริมสภาพแวดล้อมที่ปลอดภัย 
และสะอาดสําหรับพนักงาน จุดมุ่งหมายของคําแนะนํานี้ไม่ใช่เพื่อเพิกถอนหรือยกเลิกสิทธิใด ๆ ของ 
พนักงาน ไม่ว่าจะเป็นสิทธิการเจรจาต่อรองตามกฎหมาย ตามข้อบังคับ หรือระหว่างนายจ้างและกลุ่ม 
ลูกจ้าง คําแนะนํานี้ไม่ได้ครอบคลุมเนื้อหาทั้งหมด เนื่องจากไม่มีคําสั่งด้านการสาธารณสุขของ 
เทศมณฑลรวมอยู่ในนี้ด้วย และไม่ได้ทดแทนข้อกําหนดในข้อบังคับที่เกี่ยวข้องกับสุขภาพ เช่น ข้อกําหนดของ 
Cal/OSHA1 โปรดคอยติดตามอ่านข้อมูลล่าสุดเกี่ยวกับคําแนะนําด้านการสาธารณสุข 
และคําสั่งของรัฐหรือท้องถิ่น ขณะที่สถานการณ์โควิด-19 ยังคงดําเนินต่อไป Cal/OSHA มีคําแนะนํา 
เพิ่มเติมว่าด้วยความปลอดภัยและสุขภาพในเว็บเพจการป้องกันการติดเชื้อโควิด-19 สําหรับอุตสาหกรรม 
การเกษตร ของ Cal/OSHA CDC มีข้อมูลเพิ่มเติมเกี่ยวกับคําแนะนําของ CDC สําหรับธุรกิจและผู้ว่าจ้าง 
----------------Page (1) Break----------------
การบังคับใช้สิ่งปกคลุมใบหน้า 
 
เมื่อวันที่ 18 มิถุนายน กรมการสาธารณสุขแห่งรัฐแคลิฟอร์เนีย (CDPH) ได้ออกคําแนะนําว่าด้วย 
การใช้สิ่งปกคลุมใบหน้า โดยกําหนดอย่างกว้าง ๆ ให้ประชาชนและพนักงานใช้สิ่งปกคลุมใบหน้า 
เมื่ออยู่ในที่สาธารณะและในสถานที่ทํางานทุกแห่ง ที่ซึ่งมีความเสี่ยงสูงต่อการได้รับเชื้อไวรัส  
 
คนในรัฐแคลิฟอร์เนียต้องใช้สิ่งปกคลุมใบหน้า ขณะที่ทํางานอยู่ ไม่ว่าจะในสถานที่ทํางานหรือขณะ 
ทํางานนอกสถานที่ก็ตาม เมื่อ: 
• มีปฏิสัมพันธ์กับบุคคลทั่วไป 
• ทํางานในพื้นที่ที่บุคคลทั่วไปเข้ามาได้ โดยไม่คํานึงว่าในขณะนั้น จะมีบุคคลทั่วไปอยู่ในที่นั้นด้วย
หรือไม่ก็ตาม 
• ทํางานในพื้นที่สําหรับจัดเตรียมหรือบรรจุอาหารเพื่อขายหรือแจกจ่ายแก่บุคคลอื่น 
• ทํางานในหรือเดินผ่านพื้นที่ส่วนกลาง เช่น ทางเดินผ่าน บันได ลิฟต์ และที่จอดรถ  
• ในห้องใดก็ตามหรือพื้นที่ปิด ที่ซึ่งมีบุคคลอื่น (ยกเว้นคนที่อาศัยในบ้านเดียวกันกับตัวเอง) อยู่ด้วย 
เมื่อไม่สามารถรักษาระยะห่างระหว่างบุคคลได้ 
• ขับขี่หรือควบคุมระบบขนส่งสาธารณะประเภทใดก็ตาม หรือรถขนส่งกึ่งสาธารณะ (paratransit) แท็กซี่ 
หรือบริการรถส่วนตัว หรือยานพาหนะร่วมเดินทาง (ride-sharing) เมื่อมีผู้โดยสารอยู่ด้วย 
แม้เมื่อไม่มีผู้โดยสารอยู่ในยานพาหนะก็ตาม ก็ขอแนะนําอย่างยิ่งให้ผู้ขับขี่ใช้สิ่งปกคลุมใบหน้า 
 
อ่านรายละเอียดที่ครบถ้วน รวมทั้งข้อกําหนดและข้อยกเว้นทั้งหมดของกฎเกณฑ์เหล่านี้ได้ใน คําแนะนํา 
ขอแนะนําให้ใช้สิ่งปกคลุมใบหน้าในสภาพการณ์อื่น ๆ และผู้ว่าจ้างสามารถใช้ข้อกําหนดเพิ่มเติมว่าด้วย 
การใช้สิ่งปกคลุมใบหน้า เพื่อให้เป็นไปตามหน้าที่ของผู้ว่าจ้างในการจัดหาสถานที่ทํางานที่ปลอดภัย 
และถูกสุขลักษณะแก่ลูกจ้าง ผู้ว่าจ้างต้องจัดหาสิ่งปกคลุมใบหน้าให้แก่พนักงาน หรือชดใช้เงินค่าสิ่ง 
ปกคลุมใบหน้าที่พนักงานซื้อมาใช้คืนให้แก่พนักงานเป็นจํานวนที่เหมาะสม   
 
ผู้ว่าจ้างควรมีนโยบายผ่อนปรนสําหรับพนักงานทุกคนที่มีคุณสมบัติตามข้อยกเว้นข้อใดข้อหนึ่งของการใช้สิ่งปกคลุ
มใบหน้า หากกําหนดให้พนักงานคนใดต้องใช้สิ่งปกคลุมใบหน้า เนื่องจากพนักงานคนนั้นจําเป็น 
ต้องอยู่ใกล้กับบุคคลอื่นบ่อย ๆ แต่พนักงานคนนั้นไม่สามารถกระทําเช่นนั้นได้ เนื่องจากภาวะทางการ 
แพทย์ ควรจัดหาทางเลือกอื่นที่เหมาะสมให้แก่พนักงาน เช่น เครื่องป้องกันใบหน้า (face shield) ที่มี 
แผ่นผ้าติดที่ขอบด้านล่าง (หากเป็นไปได้) และหากภาวะทางการแพทย์ของบุคคลนั้นอํานวยให้ 
 
ธุรกิจที่เปิดให้บริการต่อสาธารณชนควรทราบถึงข้อยกเว้นของการใช้สิ่งปกคลุมใบหน้าที่อยู่ในคําแนะนํา 
ของ CDPH ว่าด้วยการใช้สิ่งปกคลุมใบหน้า และต้องไม่กีดกันบุคคลทั่วไปทุกคนที่ไม่ใช้สิ่งปกคลุม 
ใบหน้า หากบุคคลนั้นปฏิบัติตามคําแนะนําดังกล่าว ธุรกิจต่าง ๆ จําเป็นต้องมีนโยบายในการจัดการกับ 
ข้อยกเว้นเหล่านี้ในหมู่ลูกค้า ผู้ใช้บริการ ผู้มาเยือน และพนักงาน 
----------------Page (2) Break----------------
 
 
แผนเฉพาะเจาะจงสําหรับสถานที่ทํางาน 
• จัดทําแผนป้องกันโควิด-19 ที่เฉพาะเจาะจงและเป็นลายลักษณ์อักษรสําหรับ 
สถานที่ทํางานแต่ละแห่งทุกแห่ง ทําการประเมินความเสี่ยงอย่างละเอียดถี่ถ้วนของ 
พื้นที่ทํางานทั้งหมดและของทุกชิ้นงาน และมอบหมายให้บุคคลหนึ่งในสถานที่ทํางาน 
แต่ละแห่งเป็นผู้นําแผนดังกล่าวไปปฏิบัติ 
• ผนวกคําแนะนําของ CDPH ว่าด้วยการใช้สิ่งปกคลุมใบหน้า เข้าไปในแผนเฉพาะเจาะจง 
สําหรับสถานที่ทํางานนั้นด้วย และมีนโยบายสําหรับการจัดการกับข้อยกเว้นต่าง ๆ อยู่ใน 
แผนดังกล่าวด้วย 
• ระบุข้อมูลติดต่อแผนกการสาธารณสุขในท้องที่ที่ตั้งของสถานที่ทํางานนั้น เพื่อสื่อสาร 
ให้ทราบเกี่ยวกับการระบาดของโควิด-19 ในหมู่พนักงาน 
• อบรมและสื่อสารให้พนักงานและผู้แทนของพนักงานทราบเกี่ยวกับแผนดังกล่าว 
และจัดหาแผนดังกล่าวให้แก่พนักงานและผู้แทนของพนักงาน 
• ทําการประเมินสถานที่ทํางานเป็นประจํา เพื่อให้แน่ใจว่าเป็นไปตามแผนดังกล่าว 
รวมทั้งลงบันทึกและแก้ไขข้อบกพร่องต่าง ๆ ที่พบ 
• สืบสวนความเจ็บป่วยทั้งหมดอันเนื่องมาจากโควิด-19 และตัดสินว่ามีปัจจัยใดบ้าง 
หรือไม่ที่เกี่ยวข้องกับงานซึ่งอาจมีส่วนทําให้เกิดความเสี่ยงในการติดเชื้อ ปรับแก้แผน 
ดังกล่าวตามที่จําเป็น เพื่อป้องกันการติดเชื้อในอนาคต 
• นํากระบวนการและระเบียบการที่จําเป็นไปปฏิบัติ เมื่อเกิดการระบาดขึ้นในสถานที่ทํางาน 
เพื่อให้เป็นไปตามคําแนะนําของ CDPH 
• ระบุว่าบุคคลใดบ้างที่ใกล้ชิด (ภายในระยะหกฟุตหรืออยู่ใกล้เป็นเวลาอย่างน้อย 15 นาที) 
กับพนักงานที่ติดเชื้อ และดําเนินขั้นตอนต่าง ๆ เพื่อแยกพนักงานที่ติดเชื้อโควิด-19 
และบุคคลที่ใกล้ชิดออกมา 
• ปฏิบัติตามคําแนะนําด้านล่างนี้ มิฉะนั้นแล้ว อาจทําให้เกิดความเจ็บป่วยขึ้นในสถานที่ 
ทํางาน และอาจเป็นเหตุให้ต้องปิดหรือจํากัดการดําเนินงานเป็นการชั่วคราว 
 
หัวข้อสําหรับการอบรมพนักงาน 
• ข้อมูลเกี่ยวกับโควิด-19 วิธีป้องกันการแพร่ระบาดของเชื้อไวรัสนี้ และโรคประจําตัว 
อะไรบ้างที่อาจทําให้บุคคลมีความเสี่ยงสูงขึ้นในการติดเชื้อไวรัสดังกล่าว 
• การคัดกรองตัวเองที่บ้าน รวมทั้งการตรวจวัดอุณหภูมิและ/หรือการตรวจอาการ โดยใช้ 
คําแนะนําของ CDC 
• ความสําคัญของการไม่มาทํางาน: 
----------------Page (3) Break----------------
 
o หากพนักงานคนใดมีอาการของโควิด-19 ตามที่CDC ได้อธิบายไว้ เช่น มีไข้หรือ 
หนาวสั่น ไอ หายใจเหนื่อยหอบหรือหายใจลําบาก เหนื่อย ปวดเมื่อยกล้ามเนื้อหรือ 
ลําตัว ปวดศีรษะ สูญเสียการรับรสหรือรับกลิ่น เจ็บคอ คัดจมูกหรือนํ้ามูกไหล คลื่นไส้ 
อาเจียน หรือท้องเสีย หรือ  
o หากพนักงานได้รับการวินิจฉัยว่าติดเชื้อโควิด-19 และยังอยู่ในระหว่างแยกกักตัว หรือ 
o หากภายใน 14 วันที่ผ่านมา พนักงานที่ใกล้ชิดกับผู้ที่ได้รับการวินิจฉัยว่าติดเชื้อ 
โควิด-19 และถือว่าอาจแพร่เชื้อให้คนอื่นได้ (นั่นคือ ยังอยู่ในระหว่างการแยกกักตัว) 
o พนักงานที่ได้รับการวินิจฉัยว่าติดโควิด-19 จะกลับไปทํางานได้ก็ต่อเมื่อเวลาผ่านไป 10 
วันแล้วเท่านั้น นับแต่ที่อาการแรกปรากฏขึ้น มีอาการดีขึ้น และไม่มีไข้แล้ว 
(โดยไม่ได้ใช้ยาลดไข้) ในช่วง 72 ชั่วโมงที่ผ่านมา  พนักงานที่ได้รับวินิจฉัยว่า 
ติดเชื้อโควิด-19 แต่ไม่มีอาการ สามารถกลับไปทํางานได้ก็ต่อเมื่อเวลาผ่านไป 10 
วันแล้วเท่านั้น นับจากวันแรกที่ตรวจพบว่าติดเชื้อดังกล่าว 
• การขอความช่วยเหลือทางการแพทย์ หากอาการรุนแรง รวมทั้งอาการเจ็บหรือแน่น 
หน้าอก สับสน หรือริมฝีปากหรือใบหน้าเป็นสีออกนํ้าเงิน มีข้อมูลล่าสุดและรายละเอียด 
เพิ่มเติมอยู่ในเว็บเพจของ CDC 
• ความสําคัญของการหมั่นล้างมือด้วยสบู่และนํ้า รวมทั้งการถูมือกับสบู่เป็นเวลา 20 วินาที 
(หรือใช้เจลล้างมือที่มีส่วนผสมของเอทานอล (เหมาะสมกว่า) อย่างน้อย 60% หรือ 
ไอโซโพรพานอล (หากเด็กที่ไม่มีผู้ใหญ่คอยดูแลไม่สามารถหยิบผลิตภัณฑ์นี้ได้) 70% 
เมื่อพนักงานไม่สามารถไปที่อ่างล้างมือหรือสถานที่เฉพาะสําหรับล้างมือได้ ตามคําแนะนําของ 
CDC) 
• ความสําคัญของการรักษาระยะห่างระหว่างบุคคล ทั้งในที่ทํางานและนอกที่ทํางาน 
(อ่านส่วนการรักษาระยะห่างระหว่างบุคคลด้านล่างนี้) 
• การใช้สิ่งปกคลุมใบหน้าอย่างถูกวิธี รวมทั้ง: 
o สิ่งปกคลุมใบหน้าไม่ได้ป้องกันผู้ใช้ และไม่ใช่อุปกรณ์ป้องกันส่วนบุคคล (PPE) 
o สิ่งปกคลุมใบหน้าอาจช่วยป้องกันผู้ที่อยู่ใกล้กับผู้ใช้ แต่ทั้งนี้ทั้งนั้น ก็จําเป็นต้อง 
รักษาระยะห่างระหว่างบุคคลและหมั่นล้างมือบ่อย ๆ ด้วย 
o สิ่งปกคลุมใบหน้าต้องปกคลุมจมูกและปากของผู้ใช้ 
o พนักงานควรล้างมือหรือฆ่าเชื้อโรคที่มือ ทั้งก่อนและหลังการใช้หรือขยับ 
สิ่งปกคลุมใบหน้า 
o หลีกเลี่ยงการใช้มือสัมผัสตา จมูก และปาก 
o ต้องไม่ใช้สิ่งปกคลุมใบหน้าร่วมกัน และควรซักหรือนําไปทิ้งหลังการทํางานแต่ละกะ 
• ข้อมูลที่อยู่ในคําแนะนําของ CDPH ว่าด้วยการใช้สิ่งปกคลุมใบหน้า ซึ่งกําหนด 
สถานการณ์ที่ต้องมีการใช้สิ่งปกคลุมใบหน้าและข้อยกเว้นต่าง ๆ ตลอดจนนโยบาย 
กฎเกณฑ์การทํางาน และวิธีปฏิบัติที่ผู้ว่าจ้างได้นํามาใช้ เพื่อให้แน่ใจว่ามีการใช้สิ่ง 
----------------Page (4) Break----------------
 
ปกคลุมใบหน้า เนื้อหาการอบรมยังควรรวมถึงนโยบายของผู้ว่าจ้างเกี่ยวกับวิธีจัดการ 
กับผู้ที่ได้รับการยกเว้นจากการใช้สิ่งปกคลุมใบหน้า 
• ทําให้แน่ใจว่าผู้รับจ้างอิสระ คนงานชั่วคราว หรือคนงานรับจ้างที่สถานที่ทํางานแห่งนั้น 
ยังจะได้รับการอบรมอย่างถูกต้องเกี่ยวกับนโยบายการป้องกันโควิด-19 และมีสิ่งของ 
เครื่องใช้ที่จําเป็น รวมทั้ง PPE หารือถึงความรับผิดชอบเหล่านี้ล่วงหน้ากับองค์กรที่ 
จัดหาคนงานชั่วคราว/คนงานรับจ้างให้ 
• ข้อมูลเกี่ยวกับสวัสดิการการลางานโดยได้รับค่าตอบแทนที่คนงานอาจมีสิทธิ์ได้รับ 
ซึ่งจะทําให้สภาพการเงินของพนักงานไม่ลําบากนัก หากต้องกักตัวเองอยู่กับบ้าน 
อ่านข้อมูลเพิ่มเติมเกี่ยวกับโปรแกรมของรัฐบาลที่สนับสนุนการลาป่วยและเงินชดเชยคนงานสําหรั
บโควิด-19 รวมทั้งสิทธิการลาป่วยของคนงานภายใต้กฎหมาย Families First Coronavirus 
Response และสิทธิของคนงานในการได้รับสวัสดิการเงินชดเชยคนงาน 
และข้อสันนิษฐานของความเกี่ยวข้องกับงานของโควิด-19 ตามคําสั่งฝ่ายบริหาร N-62-20 
ของผู้ว่าการรัฐ ขณะที่คําสั่งนั้นมีผลบังคับใช้ 
 
มาตรการควบคุมและคัดกรองสําหรับบุคคล 
• ดําเนินการคัดกรองโดยการตรวจวัดอุณหภูมิและ/หรือตรวจอาการให้แก่พนักงานทั้งหมดในตอน
ต้นกะของพนักงาน และแก่ผู้ขาย ผู้รับจ้าง หรือคนงานอื่น ๆ ที่เข้ามายังสถานที่ 
ทํางานแห่งนั้น ทําให้แน่ใจว่าผู้ตรวจวัดอุณหภูมิหรือตรวจอาการจะหลีกเลี่ยงการอยู่ 
ใกล้ชิดกับพนักงานเท่าที่จะเป็นไปได้  
• หากกําหนดให้ทําการคัดกรองด้วยตนเองที่บ้าน ซึ่งเป็นทางเลือกที่เหมาะสมแทนการ 
คัดกรองในสถานที่ทํางาน ขอให้แน่ใจว่าได้ทําการคัดกรองนั้นก่อนที่พนักงานจะออก 
จากบ้านเพื่อมาทํางานกะของตน และปฏิบัติตามคําแนะนําของ CDC ดังที่ได้อธิบายไว้ 
ในส่วนหัวข้อสําหรับการอบรมพนักงานข้างต้น 
• ขอให้พนักงานที่ป่วยหรือมีอาการของโควิด-19 หยุดงานและอยู่กับบ้าน 
• ผู้ว่าจ้างต้องจัดหาอุปกรณ์ป้องกันส่วนบุคคลทั้งหมดที่จําเป็นให้แก่พนักงาน รวมทั้ง 
อุปกรณ์ป้องกันตาและถุงมือ เมื่อจําเป็น และตรวจให้แน่ใจว่าพนักงานใช้อุปกรณ์เหล่านั้น 
• ผู้ว่าจ้างควรพิจารณาว่าเมื่อใดควรใช้ถุงมือแบบใช้แล้วทิ้งเลย นอกเหนือจากการล้างมือ 
บ่อย ๆ หรือการใช้เจลแอลกอฮอล์ล้างมือ เช่น พนักงานที่มีหน้าที่คัดกรองและตรวจ 
อาการคนอื่น หรือที่ต้องสัมผัสกับวัตถุที่มีการสัมผัสบ่อย ๆ 
 
ระเบียบการว่าด้วยการทําความสะอาดและฆ่าเชื้อ 
• ทําความสะอาดอย่างทั่วถึงในพื้นที่ที่มีผู้เข้าไปใช้จํานวนมาก เช่น ห้องนั่งพักสําหรับ 
พนักงาน พื้นที่รับประทานอาหารกลางวัน และพื้นที่เปลี่ยนเสื้อผ้า ตลอดจนพื้นที่เข้าออก เช่น 
ราวจับ หมั่นฆ่าเชื้อบริเวณพื้นผิวที่ใช้กันมาก เช่น พวงมาลัย ลูกบิดประตู ห้องนํ้า 
และสถานที่สําหรับล้างมือ 
----------------Page (5) Break----------------
 
• ระหว่างแต่ละกะหรือผู้ใช้แต่ละคน แล้วแต่ว่าระยะเวลาใดจะบ่อยกว่า ขอให้ทําความ 
สะอาดพื้นผิวที่สัมผัสได้ รวมทั้งแต่ไม่จํากัดอยู่แต่เพียงพื้นผิวสําหรับทํางาน เครื่องมือ 
ต่าง ๆ มือจับและกลอน และปุ่มควบคุมบนอุปกรณ์ชนิดอยู่กับที่และเคลื่อนย้ายได้ 
• ตรวจให้แน่ใจว่ายานพาหนะและอุปกรณ์สําหรับการขนส่งได้รับการทําความสะอาดทั้ง 
ก่อนและหลังเส้นทางการส่ง และในยานพาหนะและอุปกรณ์ดังกล่าวมีวัสดุสําหรับการ 
ฆ่าเชื้ออยู่ด้วยในระหว่างการขนส่ง 
• อย่าใช้โทรศัพท์ เครื่องมือทํางานอย่างอื่น หรืออุปกรณ์ใดก็ตามร่วมกัน ทุกครั้งที่เป็นไปได้ 
ห้ามใช้ PPE ร่วมกัน อุปกรณ์ส่วนกลาง เช่น เครื่องมือและ 
เครื่องจักรต่าง ๆ ต้องได้รับการฆ่าเชื้อก่อนและหลังการใช้ เพื่อลดโอกาสในการ 
แพร่เชื้อ 
• ในระหว่างกะของพนักงาน จัดแบ่งเวลาให้พนักงานได้ทําความสะอาดสิ่งต่าง ๆ 
ควรมอบหมายหน้าที่การทําความสะอาดในระหว่างเวลางาน ในฐานะส่วนหนึ่งของ 
หน้าที่ความรับผิดชอบในงานของพนักงานคนนั้น จ้างบริษัทภายนอกให้มาช่วยทํา 
ความสะอาด หากต้องทําความสะอาดมากยิ่งขึ้น ตามความจําเป็น 
• ตรวจให้แน่ใจว่ามีสบู่ นํ้า กระดาษเช็ดมือ และเจลแอลกอฮอล์ล้างมือในห้องอาบนํ้า ห้องนํ้า 
และสถานที่เฉพาะสําหรับล้างมือ ของสถานที่ทํางานทุกแห่ง ตรวจให้แน่ใจว่าสถานที่เหล่านี้ 
อยู่ในสภาพที่พร้อมให้เข้าใช้ได้เสมอ และมีสิ่งของเครื่องใช้ที่จําเป็นตลอดเวลา พร้อมทั้ง 
จัดหาสิ่งของเครื่องใช้เพิ่มเติมให้ เมื่อจําเป็น จัดหาสถานสุขภัณฑ์เพิ่มเติม (สุขาและอ่าง 
ล้างมือเคลื่อนที่) ให้ หากจําเป็น 
• หากเป็นไปได้ ให้พนักงานทยอยกันหยุดพัก เพื่อให้แน่ใจว่าจะรักษาระยะห่างระหว่าง 
บุคคลได้ และมีโอกาสที่จะทําความสะอาดห้องนํ้าได้บ่อย ๆ 
• เมื่อเลือกสารเคมีฆ่าเชื้อโรค ผู้ว่าจ้างควรใช้ผลิตภัณฑ์ที่อนุมัติให้ใช้กับโควิด-19 
ตามที่อยู่ในรายชื่อที่อนุมัติแล้วโดยหน่วยงานปกป้องสิ่งแวดล้อม (EPA) และปฏิบัติตาม 
คําแนะนําของผลิตภัณฑ์นั้น ใช้สารฆ่าเชื้อที่มีฉลากกํากับระบุว่าใช้ได้ผลกับไวรัสปรสิต 
ก่อโรคอุบัติใหม่ นํ้ายาซักผ้าขาวเจือจาง (5 ช้อนโต๊ะต่อนํ้าหนึ่งแกลลอน) หรือสารผสม 
แอลกอฮอล์ที่มีแอลกอฮอล์อย่างตํ่า 70% ซึ่งเหมาะสมสําหรับพื้นผิวนั้น อบรมให้ 
พนักงานทราบถึงอันตรายของสารเคมี คําแนะนําของผู้ผลิต ข้อกําหนดเกี่ยวกับการ 
ระบายอากาศ และข้อกําหนดของ Cal/OSHA ว่าด้วยการใช้อย่างปลอดภัย พนักงาน 
ที่ใช้สารทําความสะอาดหรือฆ่าเชื้อโรคควรสวมถุงมือตามที่กําหนดโดยคําแนะนําของ 
ผลิตภัณฑ์นั้น ๆ ปฏิบัติตามวิธีทําความสะอาดให้ปลอดภัยขึ้นจากโรคหอบหืด ที่แนะนํา 
โดยกรมการสาธารณสุขแห่งรัฐแคลิฟอร์เนีย และทําให้แน่ใจว่าบริเวณดังกล่าวมีการ 
ระบายอากาศอย่างเหมาะสม 
• ปฏิบัติตามประมวลกฎหมายที่มีอยู่เกี่ยวกับข้อกําหนดว่าด้วยการลดปริมาณเชื้อโรคให้อยู่ในระดั
บที่ปลอดภัย (ไม่ใช่การฆ่าเชื้อโรค) ที่อยู่บนพื้นผิวที่สัมผัสกับอาหาร 
• พนักงานควรตรวจสอบของที่ได้รับมา และใช้มาตรการฆ่าเชื้อทั้งหมดที่จําเป็นและ 
เป็นไปได้ เมื่อรับสินค้าที่ดูเหมือนว่ามีร่องรอยการถูกแกะมาแล้ว 
• พิจารณาติดตั้งเครื่องฟอกอากาศประสิทธิภาพสูงชนิดเคลื่อนย้ายได้ง่าย 
----------------Page (6) Break----------------
 
เปลี่ยนตัวกรองอากาศของอาคารให้เป็นชนิดที่มีประสิทธิภาพสูงที่สุดเท่าที่จะเป็นไปได้ 
และทําการเปลี่ยนแปลงอื่น ๆ เพื่อให้อากาศภายนอกเข้ามาในอาคารมากขึ้น 
และให้มีการระบายอากาศที่ดีขึ้นในสํานักงานและพื้นที่ส่วนอื่น ๆ 
 
คําแนะนําว่าด้วยการรักษาระยะห่างระหว่างบุคคล 
• ใช้มาตรการต่าง ๆ เพื่อให้แน่ใจว่าพนักงานรักษาระยะห่างระหว่างบุคคลอย่างน้อยหกฟุต 
มาตรการเหล่านี้อาจรวมถึงการใช้ฉากกั้นหรือสัญลักษณ์ที่มองเห็นได้ (เช่น การทํา 
เครื่องหมายบนพื้น การใช้เทปสี หรือสัญลักษณ์ที่ระบุตําแหน่งการยืนของพนักงาน) 
• ใช้มาตรการต่าง ๆ ที่จุดชําระเงินและสถานที่อื่น ๆ เมื่อไม่สามารถรักษาระยะห่าง 
ระหว่างบุคคลได้ เพื่อลดโอกาสการแพร่เชื้อระหว่างพนักงานเก็บเงินและลูกค้าให้เหลือ 
น้อยที่สุด เช่น การใช้ฉากกั้นที่ทําจากพลาสติกใส  
• พิจารณาที่จะเสนอทางเลือกต่าง ๆ ให้แก่พนักงานที่ขอทําหน้าที่อื่นแทน ซึ่งทางเลือก 
นั้นจะลดโอกาสการใกล้ชิดกับลูกค้าและพนักงานคนอื่น (เช่น จัดการสินค้าคงคลังแทน 
การทํางานเป็นพนักงานเก็บเงิน หรือจัดการงานด้านธุรการผ่านทางการทํางานจาก 
ที่บ้าน) 
• ปรับเปลี่ยนการประชุมเพื่อความปลอดภัยเพื่อให้สามารถรักษาระยะห่างระหว่างบุคคลได้ 
และให้แบ่งคนงานที่จะเข้าประชุมออกเป็นกลุ่มที่เล็กลงแทน เพื่อให้เป็นไปตาม 
คําแนะนําว่าด้วยการรักษาระยะห่างระหว่างบุคคล เปลี่ยนไปใช้การประชุมทางโทรศัพท์ 
หรือออนไลน์แทน หรือจัดการประชุมภายนอกอาคารหรือในที่ที่พนักงานแต่ละคน 
สามารถรักษาระยะห่างระหว่างบุคคลอย่างน้อยหกฟุตได้ 
• เมื่อเป็นไปได้ ใช้วิธีปฏิบัติงานที่ลดจํานวนพนักงานที่อยู่ในระยะใกล้กัน นี่อาจรวมถึง 
การจัดตารางเวลางาน (เช่น การทยอยกันเริ่มกะ/จบกะงาน) หรือการสับเปลี่ยน 
หมุนเวียนให้พนักงานเข้าถึงพื้นที่หนึ่งที่กําหนดในระหว่างกะหนึ่ง ๆ) จัดสถานที่ทํางาน 
ให้พนักงานทยอยกันทํางาน และจํากัดการคาบเกี่ยวกันของพนักงาน 
• มีข้อจํากัดเพิ่มเติมเกี่ยวกับจํานวนพนักงานในพื้นที่ปิด เพื่อให้แน่ใจว่าจะสามารถรักษา 
ระยะห่างระหว่างบุคคลอย่างตํ่าหกฟุตได้ เพื่อลดโอกาสการแพร่เชื้อไวรัสนี้ 
กําหนดทางเข้าและทางออกคนละทางกัน และติดป้ายบอกไว้ 
• ให้พนักงานหยุดพักในช่วงเวลาที่ต่างกัน เพื่อให้เป็นไปตามระเบียบการว่าด้วยการรักษา 
ระยะห่างระหว่างบุคคล ทั้งนี้ทั้งนั้นต้องเป็นไปตามข้อบังคับว่าด้วยค่าจ้างและชั่วโมง 
• ปิดห้องนั่งพักสําหรับพนักงาน ใช้ฉากกั้น หรือเพิ่มระยะห่างระหว่างโต๊ะ/เก้าอี้ เพื่อแยก 
พนักงานให้ห่างกัน และขอให้พนักงานอย่าจับกลุ่มกัน เมื่อเป็นไปได้ จัดพื้นที่พักสําหรับ 
พนักงานไว้นอกอาคาร โดยให้มีที่บังแดดและที่นั่ง เพื่อให้พนักงานรักษาระยะห่าง 
ระหว่างบุคคลได้ 
• พนักงานควรนําอาหารกลางวันมาจากบ้าน หรือซื้ออาหารข้างนอกมารับประทาน 
หรือสั่งอาหารให้มาส่ง เมื่อมีบริการดังกล่าว จัดหานํ้าขวดให้แก่แต่ละคน แทนการใช้ 
----------------Page (7) Break----------------
 
คูลเลอร์นํ้าและถ้วย เพื่อป้องกันการสัมผัสบ่อย ๆ ที่หัวจ่ายนํ้าของคูลเลอร์ 
• ใช้ขั้นตอนต่อไปนี้ตามลําดับเพื่อป้องกันการแพร่เชื้อโควิด-19 ในพื้นที่ทํางาน 
โดยเฉพาะอย่างยิ่งในที่ที่ยากที่จะรักษาระยะห่างระหว่างบุคคลได้ นั่นคือ การควบคุม 
เชิงวิศวกรรม การควบคุมเชิงการบริหาร และ PPE 
o การควบคุมเชิงวิศวกรรมรวมถึงการสร้างฉากกั้นระหว่างพนักงานแต่ละคน เช่น 
ฉากกั้นที่ทําจากพลาสติกใส หรือฉากกั้นชนิดอื่นที่แข็งแรงและกันนํ้าได้ 
o การควบคุมเชิงการบริหารรวมถึงการเพิ่มจํานวนกะ เพื่อลดจํานวนบุคลากรที่มา 
ทํางานในช่วงเวลาหนึ่ง ๆ และการรักษาระยะห่างระหว่างบุคคลอย่างเพียงพอ 
o PPE ได้แก่ เครื่องป้องกันใบหน้า หน้ากากบางประเภท และถุงมือที่กันนํ้าได้ 
โปรดทราบว่าอุปกรณ์บางอย่างที่ใช้แล้วทิ้งเลย เช่น เครื่องช่วยหายใจ ควรได้รับ 
การใช้โดยผู้ที่ทํางานด้านการรักษาพยาบาลและผู้ที่จัดการกับปรสิตก่อโรคเท่านั้น 
และพนักงานไม่ควรใช้สิ่งเหล่านั้น 
• กําหนดจุดรับสินค้าโดยเฉพาะ โดยให้จุดดังกล่าวห่างจากบริเวณในไร่ที่มีผู้เข้าไป 
เป็นจํานวนมาก รักษาระยะห่างอย่างน้อยหกฟุตจากพนักงานส่งของ อย่าทักทายกัน 
ด้วยการจับมือ กอด หรือใช้วิธีการทักทายทํานองเดียวกันที่ละเมิดระยะห่างระหว่าง 
บุคคล ติดตั้งวัสดุช่วยการเคลื่อนย้าย เช่น ชั้นวางของและกระดานข่าว เพื่อลดการใช้มือ 
ในการส่งผลผลิตจากคนหนึ่งถึงอีกคนหนึ่ง โทรศัพท์ถึงผู้รับของล่วงหน้า เพื่อแจ้งให้ 
ทราบว่ากําลังจะมีของไปถึง จัดแจงให้ของมาส่งในจุดรับที่กําหนดไว้ ซึ่งเป็นจุดที่ผู้ส่ง 
ไม่ต้องใกล้ชิดกับผู้รับ 
 
 
 
 
 
 
 
 
 
 
 
 
 
 
 
 
 
 
 
 
----------------Page (8) Break----------------
 
 
คําแนะนําเพิ่มเติม 
สําหรับคําแนะนําเพิ่มเติมเกี่ยวกับหัวข้อต่อไปนี้ โปรดไปที่เว็บไซต์โควิด-19 ของกรมอาหาร 
และเกษตรกรรมแห่งรัฐแคลิฟอร์เนีย: 
• ตลาดปศุสัตว์ 
• ตลาดเกษตรกร 
• ไร่และฟาร์มเลี้ยงสัตว์ 
• ร้านขายต้นไม้ 
• สถานที่อื่นที่เกี่ยวข้อง 
 
 
 
 
 
 
 
 
 
 
 
 
 
 
 
 
1ต้องคํานึงถึงข้อกําหนดเพิ่มเติมสําหรับกลุ่มผู้ที่มีความเสี่ยงสูง 
อุตสาหกรรมการเกษตรและปศุสัตว์ต้องปฏิบัติตามมาตรฐานทั้งหมดของCal/OSHA 
และเตรียมพร้อมที่จะปฏิบัติตามคําแนะนําของหน่วยงานดังกล่าว ตลอดจนคําแนะนําจากศูนย์ควบคุมและป้องกันโรค (CDC) 
และกรมการสาธารณสุขแห่งรัฐแคลิฟอร์เนีย (CDPH) นอกจากนี้ ผู้ว่าจ้างต้องเตรียมพร้อมที่จะแก้ไขการปฏิบัติงานของตน 
เมื่อคําแนะนําเหล่านี้เปลี่ยนแปลงไป 
 
 
----------------Page (9) Break----------------
