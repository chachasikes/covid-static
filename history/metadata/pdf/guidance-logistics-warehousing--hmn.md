---
PDFFormatVersion: 1.6
IsAcroFormPresent: false
IsXFAPresent: false
Title: Logistics and Warehousing Facilities
Author: Kaina Pereira
Producer: AbleDocs Inc.
CreationDate: D:20200724182925-04'00'
ModDate: D:20200806104812-07'00'
date_created: Fri Jul 24 2020 18:29:00 GMT-0700
date_modified: Fri Jul 24 2020 18:29:00 GMT-0700
---
COVID-19 LUS 
QHIA TXOG KEV 
UA LAG LUAM: 
Cov Khoom Siv Kev 
Xa Khoom Mus Los 
thiab Tsev Ntim 
Khoom  
Lub Xya Hlis, Tim 29, 2020 
covid19.ca.gov 
----------------Page (0) Break----------------
NTHUAV QHIA 
Nyob rau Lub Peb Hlis Ntuj Tim 19, 2020, lub Xeev Tus Thawj Coj Saib Xyuas Kev Noj Qab 
Haus Huv thiab Tus Thawj Kav Xwm ntawm California Chav Hauj Lwm Ntsig Txog Zej 
Tsoom Kev Noj Qab Haus Huv (California Department of Public Health) tau muaj lus 
txib yuav kom cov neeg California nyob twj ywm hauv tsev los txo qhov sib kis ntawm 
COVID-19 ntawm qhov chaw muaj neeg coob. 
Qhov cuam tshuam tsis zoo ntawm COVID-19 nyob rau cov neeg California kev noj 
qab haus huv tseem tsis tau paub zoo.  Tau tshaj tawm txog kev tsis xis neej pib ntawm 
qhov mob me (qee tus neeg tsis hnov muaj tsos mob li) mus rau qhov mob loj uas tsim 
ua rau tuag taus. Muaj ntau pawg neeg tshwj xeeb, suav nrog rau cov neeg muaj 
hnub nyoog 65 xyoos los sis laus dua thiab tus uas muaj yam ntxwv mob hnyav, xws li 
mob plawv los sis mob ntsws los sis mob ntshav qab zib, yog cov muaj kev pheej hmoo 
siab zog ntawm kev pw tsev kho mob thiab muaj ntau yam mob hnyav. Kev sib kis no 
feem ntau lawm yog thaum tib neeg nyob sib ze los sis nyob rau qhov chaw uas huab 
cua tsis hloov zoo nrog tus neeg kis kab mob lawm, tab txawm tus neeg ntawd tsis 
muaj cov tsos mob los sis cov tsos mob tsis tau tshwm sim los xij. 
Cov ntaub ntawv qhia tseeb txog ntawm qhov coob thiab cov qib ntawm COVID-19 
los ntawm cov chaw ua lag luam los sis cov pab pawg neeg ua hauj lwm, suav nrog 
rau cov neeg ua hauj tsim kho kev uas ua hauj lwm hnyav tsis tau muaj nyob rau lub 
sij hawm no. Nws tau muaj kev kis kab mob nyob rau ntau cov chaw ua hauj lwm, 
qhia tias cov neeg ua hauj lwm ntxim li yuav los sis kis tau kab mob COVID-19. Cov 
piv txwv ntawm cov chaw ua hauj lwm no muaj suav nrog cov tsev kho mob, cov 
tsev laus, cov tsev txim, cov tsim khoom noj, cov tsev cia khoom, cov chaw luas nqaij 
thiab cov khw muag khoom noj. 
Cov lus txib kom nyob twj ywm hauv tsev tau muaj kev hloov pauv, nws tseem ceeb 
rau txhua cov kauj ruam ntxim ua tau los ua kom ntseeg tias cov neeg ua hauj lwm 
thiab cov zej tsoom nyab xeeb. 
Cov cai ua kev pov thaiv tseem ceeb muaj nrog: 
✓ua kom lub cev nyob sib nrug deb kom ntau li ntau tau,
✓cov neeg ua hauj lwm thiab cov tub lag luam/cov qhua siv ntaub
npog qhov ncauj qhov ntswg (ntawm qhov chaw uas tsis tas siv kev
pov thaiv kev ua pa),
✓nquag ntxuav tes thiab tua kab mob thiab tu txhais tes kom huv,
✓qhia cov neeg ua hauj lwm txog cov no thiab lwm yam ntawm lub phiaj
xwm pov thaiv COVID-19.
Ib qhov ntxiv, nws yuav yog cov txheej txheem lis hauj lwm uas nyuaj los txheeb txog 
cov xwm txheej tshiab ntawm cov chaw ua hauj lwm muaj mob thiab, thaum twg 
tau txheeb pom, qhov cuam tshuam sai thiab kev ua hauj lwm nrog cov nom tswj 
saib xyuas zej tsoom kev noj qab haus huv los ua kom txo tau kev kis tus kab mob. 
----------------Page (1) Break----------------
 
LUB HOM PHIAJ 
Daim ntawv no muaj cov lus qhia rau cov chaw ua lag luam hauv kev xa khoom mus 
los/tsev ntim khoom kom txhawb kev nyab xeeb, ntxuav ib puag ncig kom huv rau 
cov neeg ua hauj lwm. Qhov lus qhia tsis yog txhob txwm ua los thim los sis tshem 
tawm tej tus neeg ua hauj lwm qhov muaj cai, suav nrog txoj cai, cai kav tswj los sis 
txoj cai txheeb sau, thiab txoj cai uas tsis muaj txhij, raws li qhov nws tsis suav nrog lub 
cheeb nroog qhov lus txib txog kev noj qab haus huv, los sis nws txoj cai rau kev noj 
qab haus huv uas yeej muaj lawm thiab cov cai yuav tau ua cuam tshuam kev noj 
qab haus huv xws li cov Cal/OSHA.1Kev Nyob tam sim no muaj kev hloov pauv rau lus 
qhia txog kev noj qab haus huv rau zej tsoom thiab lub xeev/hauv zos, raws li qhov 
COVID-19 cov cheeb nroog li xwm txheej Cal/OSHA muaj ntau cov lus qhia ntxiv txog 
kev nyab xeeb thiab kev noj qab haus huv ntawm lawv li Kev Tiv Thaiv Kab Mob 
Cal/OSHA COVID-19  rauCov Tswv Ntiav Xa Khoom Mus Los thiab Cov Neeg Ua Hauj 
Lwm hauv nplooj ntawv saum huab cua. CDC muaj cov yuav tsum tau ua ntxiv hauv 
lawv cov lus qhia rau cov chaw lag luam thiab cov tswv ntiav neeg ua hauj lwmcov 
lus qhia tshwj xeeb rau kev xa ntawv thiab xa khoom siv. 
Yuav Tau Siv Cov Ntaub Npog Qhov Ncauj Qhov Ntswg 
Nyob rau Lub Rau Hlis Ntuj Tim 18, CDPH tau tawm Lus Qhia Siv Cov Ntaub Npog 
Qhov Ncauj Qhov Ntswg, qhov uas cov zej tsoom neeg thiab cov neeg ua hauj lwm 
nyob rau txhua qhov chaw muaj zej tsoom neeg los puav leej yuav tau npog qhov 
ncauj qhov ntswg thiab tej chaw ua hauj lwm yuav tau teeb seb muab qhov chaw 
twg ua qhov muaj kev pheej hmoo nphav tau kab mob.  
Tib neeg nyob hauv California yuav tsum rau cov ntaub npog qhov ncauj qhov 
ntswg thaum lawv mus ua hauj lwm, tsis hais nyob ntawm chaw ua hauj lwm los sis 
thaum tawm mus ua hauj lwm sab nrauv, thaum: 
• Ua hauj lwm cuam tshuam tim ntsej tim muag nyob nrog cov neeg zej tsoom; 
• Kev ua hauj lwm nyob rau txhua qhov chaw muaj zej tsoom neeg tuaj saib, 
yam tsis quav ntsej txog seb lub sij hawm ntawd puas muaj zej tsoom neeg  leej 
twg tuaj. 
• Kev ua hauj lwm nyob rau qhov chaw npaj khoom noj los sis ntim khoom noj ua 
pob muag los sis muab xa mus rau lwm qhov chaw; 
• Tab tom ua hauj lwm nyob hauv los sis taug kev hla cov chaw muaj neeg 
coob, xws li cov chaw taug kev hauv tsev, cov ntawv, cov liv nce nqis thiab 
cov chaw nres tsheb; 
• Nyob rau hauv tej lub chav los sis qhov chaw uas muaj lwm tus neeg nyob ib 
ncig (tsis xam nrog cov neeg hauv tsev neeg los sis cov neeg zej zog nyob ib 
ncig hauv) uas tuaj thaum tsis tuaj yeem ua kom lub cev nyob sib nrug tau; 
• Kev tsav tsheb los sis kev ua hauj lwm nyob rau txhua qhov kev thauj mus los los 
sis kev khiav tsheb thauj zej tsoom neeg, tshav tav xij, los sis tsheb ntiag tug ua 
----------------Page (2) Break----------------
hauj lwm thauj neeg los sis tsheb sib koom caij thaum muaj neeg tuaj caij. 
Thaum tsis muaj neeg tuaj caij, los yuav tau npog qhov ncauj qhov ntswg kom 
zoo. 
Ua kom tiav cov ntsiab lus qhia, suav nrog rau txhua cov cai yuav tau ua thiab cov yuav 
tau zam rau cov cai no, tuaj yeem pom muaj nyob hauv qhov lus qhia. Yuav tau npog 
qhov ncauj qhov ntswg nyob rau lwm xwm txheej, thiab cov tswv hauj lwm tuaj tsim tau 
lwm cov cai npog qhov ncauj qhov ntswg ntxiv kom muaj kev nyab xeeb rau cov neeg 
ua hauj lwm thiab qhov chaw ua hauj lwm muaj kev noj qab haus huv. Cov tuam txhab 
ntiav neeg ua haujlwm yuav tsum tau npaj kom muaj ntaub npog qhov ncauj qhov 
ntswg rau cov neeg ua haujlwm siv lossis ntxiv nyiaj rov qab rau cov neeg ua haujlwm 
uas lawv rho lawv li nyiaj mus yuav cov ntaub npog qhov ncauj qhov ntswg los siv.
Cov tswv hauj lwm tsim nyog tsim kho txoj cai siv rau lub chaw so rau tus neeg ua hauj 
lwm uas ua tau raws ib ntawm cov kev zam los ntawm kev npog qhov ncauj qhov 
ntswg. Yog tias ib tus neeg ua hauj lwm uas yuav tau rau daim ntaub npog qhov ncauj 
qhov ntswg vim yuav tau nyob ze nrog tus tsis tuaj yeem npog tau vim tus yam ntxwv 
kev mob nkeeg, lawv tsim nyog yuav tau ua lwm yam tsis muaj kev txwv, xws li siv daim 
npog khwb thoob plaws lub ntsej muag, yog tias ua tau thiab yog tias siv tau raws tus 
yam ntxwv mob. 
Cov lag luam uas qhib rau zej tsoom neeg tsim nyog yuav tau paub txog cov kev zam 
rau kev npog qhov ncauj qhov ntswg nyob rau CDPH Lus Qhia Txog Kev Npog Ntseg 
Muag yuav tsis suav nrog txhua tus zej tsoom neeg uas tsis npog ntseg muag yog tias tus 
neeg ntawd tab tom ua raws li qhov lus qhia. Cov chaw lag luam yuav tsum tsim cov 
kev cai los tuav tswj cov tau txais kev zam no ntawm cov neeg yuav 
khoom, cov qhua, cov neeg tuaj ncig, thiab  cov neeg ua hauj lwm. 
----------------Page (3) Break----------------
                                                                                                  
Kev Npaj Tswj Xeeb Hauv Qhov Chaw Hauj 
Lwm 
• Tsim ib qho chaw sau ntawv, chaw ua hauj lwm tshwj xeeb npaj tiv 
thaiv kab mob COVID-19 ntawm txhua lub tsev ua hauj lwm, tsim qhov 
kev ntsuas muaj txiaj ntsig zoo txog kev pheej hmoo kis kab mob rau 
txhua thaj chaw ua hauj lwm thiab txhua lub luag hauj lwm, thiab xaiv 
ib tus neeg ntawm txhua qhov chaw hauj lwm los tshuaj xyuas qhov 
kev npaj. 
• Muab CDPH Cov Lus Qhia Kev Npog Ntsej Muag tso ua ke nrog Qhov 
Kev Npaj Tshwj Xeeb Chaw Hauj Lwm thiab suav nrog tsab kev cai rau 
cov kev zam. 
• Txheeb cov ntaub ntawv sib txuas lus rau lub chaw ua hauj lwm txog 
kev noj qab haus huv hauv zos uas lub chaw tau muab xauv lawm rau 
kev sib txuas lus txog kev paub txog ntawm COVID-19 kev sib kis rau 
cov neeg ua hauj lwm. 
• Cob qhia thiab sib txuas lus nrog cov neeg ua hauj lwm thiab tus sawv 
cev neeg ua hauj lwm nyob rau lub phiaj xwm thiab tsim kom muaj lub 
phiaj xwm rau cov neeg ua hauj lwm thiab lawv cov neeg sawv cev. 
• Nquag ntsuam xyuas lub chaw ua hauj lwm kom ua tau raws lub phiaj 
xwm thiab tej ntaub ntawv thiab txheeb txog yam ua tsis tau zoo kom 
raug. 
• Tshawb nrhiav qhov tsim ua rau muaj mob COVID-19 thiab ntaus nqi 
tias cov feem xyuam twg cuam tshuam hauj lwm uas tuaj yeem tsim 
ua rau pheej hmoo kis tau kab mob. Hloov kho lub phiaj xwm raws 
qhov xav tau los pov thaiv kom txhob muaj ntau xwm txheej ntxiv. 
• Ua kev lis hauj lwm raws qhov tsim nyog thiab cov txheej txheem 
thaum lub chaw ua hauj lwm muaj qhov kis kab mob, raws li nrog rau 
CDPH cov lus qhia. 
• Txheeb txog qhov nyob sib ze (sib nrug li ntawm rau feet ntev li 15 feeb 
los sis ntev dua) ntawm tus neeg ua hauj lwm uas kis tau mob lawm 
thiab ua cov kauj ruam los cais tus neeg ua hauj lwm uas ntsuam xyuas 
pom muaj COVID-19 lawm thiab cov tau nyob sib ze nrog mus nyob ib 
leeg. 
• Coj raws li cov lus qhia hauv qab no. Tsis ua raws yuav tsim ua rau lub 
chaw ua hauj lwm muaj mob nkeeg uas tsim ua rau lub chaw ua hauj 
lwm raug kaw ib ntus los sis muaj ciam txwv. 
 
 
----------------Page (4) Break----------------
                                                                                                  
Cov Ncauj Lus rau Neeg Ua Hauj Lwm Xyaum 
• Ntaub ntawv nyob rau COVID-19, txoj hauv kev los pov thaiv kom 
txhob kis mus, thiab qhov twg yog lub hauv paus tsim ua rau muaj cov 
yam ntxwv mob uas ua rau tib neeg yuav kis tau tus kab mob. 
• Kev ntsuas tus kheej hauv tsev, muaj xws li ntsuas lub cev kub txias 
thiab/los sis tshuaj xyuas cov tsos mob uas siv CDC cov lus qhia. 
• Qhov tseem ceeb ntawm kev tsis tuaj hauj lwm: 
o Yog tias tus neeg ua hauj lwm muaj cov tsos mob ntawm tus kab 
mob COVID-19 raws li tau piav qhia ntawm CDC, xws li ua npaws 
los sis ua daus no, hnoos, txog siav lossis ua pa nyuaj, qaug zog, 
mob leeg nqaij lossis mob ib ce, mob taub hau, tsis qab los, tsis 
hnov ntxhiab, mob caj pas, txhaws ntswg los yog los ntswg, xeev 
siab, ntuav, lossis raws plab, LOS SIS 
o Yog tias tus neeg ua hauj lwm raug ntaus nqi tias muaj COVID-19 
thiab tseem tsis tau raug tso tawm ntawm qhov chaw cais nyob ib 
leeg, LOS SIS 
o Yog tias, 14 hnub dhau mus lawm, tus neeg ua hauj lwm tau nyob 
ze nrog tej tus neeg uas ntaus nqi pom muaj COVID-19 thiab tau 
muab xam tias ntxim kis tau kab mob lawm (piv txwv tseem nyob 
rau qhov chaw cais nyob ib leeg). 
• Rov qab mus ua hauj lwm tom qab tus neeg mob tau txais kev ntaus 
nqi txog COVID-19 yog tias 10 hnub twb dhau mus lawm txij hnub pom 
muaj cov tsos mob zaum xub thawj, lawv cov tsos mob zoo lawm, 
thiab tus neeg ua hauj lwm tsis ua npaws lawm (yam tsis tas siv tshuaj 
los txo qhov ua npaws) nyob rau 72 teev.  Yog tias 10 hnub dhau mus 
lawm uas tus neeg ua hauj lwm raug ntaus nqi pom muaj COVID-19 tsis 
muaj yam ntxwv mob txij hnub pib sim pom muaj COVID-19 los ces rov 
mus hauj lwm tau.  
• Los nrhiav kev ua zoo saib xyuas yog tias cov tsos mob dhau los ua 
mob loj lawm, suav nrog rau muaj qhov mob los sis ceev hauv siab, 
feeb tsis meej los sis dis ncauj los sis ntsej muag xiav. Muaj ntaub ntawv 
thiab ntaub ntawv hloov kho tshiab nyob ntawm CDC lub vas sab. 
• Kev nquag ntxuav tes tas li nrog xab npum thiab dej yog qhov tseem 
ceeb, suav nrog rau kev muab xab npum txhuam li ntawm 20 feeb (los 
sis kev siv tshuaj pleev tua kab mob ntawm tes uas muaj cawv tov nrog 
yam tsawg kawg 60% (raws qhov nyiaj siv) los sis 70% cawv tov nrog 
(yog tias cov me nyuam uas tsis tau kev saib xyuas mus kov tsis tau 
qhov khoom) thaum cov neeg ua hauj lwm tsis tuaj yeem mus rau 
ntawm lub tais ntxuav tes los sis qhov chaw ntxuav tes, raws li CDC cov 
lus qhia). 
----------------Page (5) Break----------------
                                                                                                  
• Kev lub cev nyob sib nrug yog qhov tseem ceeb, tag nrho lub sij hawm 
nyob ntawm txoj hauj lwm thiab tsis nyob ntawm txoj hauj lwm (saib 
nqe lus qhia Kev Nyob Sib Nrug hauv qab no). 
• Kev npog ntsej muag kom zoo, suav nrog: 
o Kev npog ntsej muag yuav pov thaiv tsis tau tus npog thiab yuav 
tsis yog cuab yeej pov thaiv tus kheej (PPE). 
o Kev npog ntsej muag tuaj yeem pov thaiv tau cov neeg nyob ze 
tus npog, tab sis yuav hloov tsis tau qhov yuav tau nyob sib nrug 
thiab kev nquag ntxuav tes tas li. 
o Kev npog ntsej muag yuav tsum npog kom tau qhov ncauj qhov 
ntswg. 
o Cov neeg ua hauj lwm tsim nyog ntxuav tes los sis pleev tshuaj tua 
kab mob rau txhais tes ua ntej thiab tom qab kev siv los sis kev txav 
daim ntaub npog ntsej muag. 
o Zam txhob kov ob lub qhov muag, qhov ntswg thiab qhov ncauj. 
o Txhob sib qiv siv cov ntaub npog ntsej muag thiab yuav tau muab 
ntxhua los sis txhob siv lawm tom qab sij hauj lwm. 
 
• Cov ntaub ntawv muaj nyob hauv CDPH Cov Lus Qhia rau Siv Cov 
Npog Ntsej Muaj, uas teev tseg txog lub sij hawm twg yuav tsum tau siv 
lub npog ntsej muag thiab thaum twg yuav tau zam, nrog rau tsab kev 
cai, cov cai ua hauj lwm, thiab cov kev coj ua uas tus tswv ntiav ua 
hauj lwm tau hloov kho kom ntseeg tias cov neeg siv ntaub npog ntsej 
muag. Muab kev qhia xyaum suav nrog rau tus tswv hauj lwm cov cai 
nyob rau txoj hauv kev tib neeg tus uas raug zam ntawm kev rau daim 
ntaub npog ntsej muag yuav tau ua. 
• Nco ntsoov tias txhua tus neeg cog lus ua hauj lwm ywj pheej, ua hauj 
lwm ib ntus, lossis cov neeg ua hauj lwm uas muaj ntawv cog lus 
ntawm lub chaw hauj lwm yuav  tsum tau txais kev qhia paub txog 
tsab cai kev tiv thaiv kab mob COVID-19 thiab muaj cov khoom siv uas 
tsim nyog thiab PPE. Sib tham txog cov luag hauj lwm ua ntej lub sij 
hawm uas cov koom haum xa cov neeg ua hauj lwm ib ncua thiab/los 
sis cov neeg ua hauj lwm muaj ntawv cog lus tuaj. 
• Ntaub ntawv qhia txog hnub so uas them nyiaj uas tus neeg ua hauj 
lwm muaj cai tau txais uas yuav ua rau yoom yim zog los nyob hauv 
tsev. Saib ntau cov ntaub ntawv ntxiv ntawm tsoom fwv cov kev pab 
txhawb rau kev so muaj mob thiab tus neeg ua hauj lwm cov hnub so 
hauj lwm rau tus kab mob COVID-19, suav nrog cov neeg ua hauj lwm 
cov cai so muaj mob raws li Tsab Cai Muab Kev Tiv Thaiv Kab Mob 
CoronarirusHauv Yim Neeg Ua Qhov Tseem Ceeb Ua Ntej thiab cov 
----------------Page (6) Break----------------
 
neeg ua hauj lwm cov cai txog neeg ua hauj lwm cov txiaj ntsig kev so 
hauj lwm thiab cov kev cuam tshuam tsawg txog kab mob COVID-19 
raws li Tsoomfav  Tsab Ntawv Xaj N-62-20 thaum tsab ntawv no raug 
coj los siv tau. 
 
Yuav Tau Tswj Saib Xyuas thiab Ntsuam 
Xyuas Txhua Tus Neeg 
• Ua kev ntsuam xyuas qhov kub txias thiab/los sis tus yam ntxwv mob 
rau txhua tus neeg ua hauj lwm nyob rau qhov pib ntawm lawv sij 
hauj lwm thiab cov neeg muag khoom, cov muaj ntawv cog lus ua 
hauj lwm nrog, los sis lwm cov neeg ua hauj lwm tab tom siv qhov kev 
teeb tsa. Ua kom ntseeg tias lub ntsuas qhov kub txias/ntsuas tus yam 
ntxwv mob txhob nyob ze dhau rau tus neeg ua hauj lwm los ua kom 
nrug tab tom.  
• Yog tias yus yuav tau ua yus kev ntsuam xyuas tom tsev, qhov uas yog 
ib txoj hauv kev phim ntxiv los ua kom tau raws kev teeb tsa, ua kom 
ntseeg tias tau muaj kev ntsuam xyuas ua ntej tus neeg ua hauj lwm 
yuav tawm ntawm sij hauj lwm mus tsev thiab ua raws li CDC cov lus 
qhia, raws li tau piav nyob rau Cov Ncauj Lus rau Tus Neeg Ua Hauj 
Lwm Xyaum li nqe saum toj no. 
• Txhawb nqa cov neeg ua hauj lwm tus uas muaj mob los sis muaj cov 
yam ntxwv mob ntawm COVID-19 lawm kom nyob tsev. 
• Cov tswv hauj lwm yuav tsum muab thiab ua kom ntseeg tias cov 
neeg ua hauj lwm yuav tsum siv txhua cuab yeej pov thaiv tus kheej, 
suav nrog rau tsom iav thaiv qhov muag thiab cov hnab looj tes nyob 
qhov chaw tsim nyog.  
• Cov tswv hauj lwm tsim nyog ua zoo xav siv cov hnab looj tes uas siv 
tag pov tseg uas yuav pab tau zoo rau kev ntxuav tes tas li los sis kev 
siv tshuaj pleev tua kab mob ntawm tes; piv txwv cov neeg ua hauj 
lwm tus uas ntsuam xyuas lwm tus cov tsos mob los sis saib xyuas tej 
chaw uas kov tas li. 
 
 
 
 
 
 
 
 
 
----------------Page (7) Break----------------
                                                                                                  
Cov Txheej Txheem Kev Ua Kom Huv 
thiab Kev Tuab Kab Mob 
• Kev ntxuav kom huv hauv cov chaw uas muaj neeg coob xws li chaw 
so hauj lwm, chaw noj mov, thiab chaw sib hloov, thiab cov chaw nkag 
thiab tawm xws li taw ntaiv, tus las tuav ntawm tus ntaiv thiab theem 
ntaiv, tus las tuav, lub tuav tswj ntaiv nqa. Nquag tua kab mob rau cov 
chaw ua nquag siv, xws li rooj, cov khoom siv, qhov rooj, chav dej, thiab 
cov khoom ntxuav tes. 
• Ntxuv tej khoom uas nquag kov ntawm cov neeg sib hloov ua hauj lwm 
los sis cov neeg siv ua ke kom ntau dua qub, suv nrog tab sis kuj tsis tas 
rau cov chaw ua hauj lwm, cov tshuab, cov khoom siv, cov cuab yeej 
siv, cov chaw tso khoom, chav ntim khoom, cov tes tuav, liaj thiab nruag 
phoo, thiab cov chaw tuav tswj ntawm cov khoom siv ua hauj lwm thiab 
cov cuab yeej nqa ntawm tes. 
• Cov neeg ua hauj lwm yuav tsum tau ntxuav tes los sis siv cov tshuaj 
ntxuav tes thaum sib koom siv cov cuab yeej, xws li lub moos teev sij 
hawm thiab lub nqa, thiab muab lub sij hawm rau ua cov no. Zam kev 
sib koom siv xov tooj, cov khoom siv ua lwm yam hauj lwm, los sis cov 
khoom siv qhov twg los xij uas siv tau. Tsis txhob sib qiv PPE. 
• Ntxuav cov tsheb xaj khoom thiab cov cuab yeej siv ua ntej thiab tom 
qab xa khoom, nqa lwm cov khoom siv ntxuav thaum lub sij hawm xa 
khoom thiab siv cov cuab yeej huv tiv thaiv tus kheej txhua zaus thaum 
mus xa khoom tag. 
• Txog cov neeg tsav tsheb xa khoom, cov chaw siv chav dej raws txoj 
kev (xws li tsev noj mov, chaw haus kas fes) tej zaum yuav kaw lawm. 
Cov tswv ntiav ua hauj lwm yuav tsum muab cov kev xaiv siv chav dej 
rau cov neeg ua hauj lwm thiab muab lub sij hawm rau cov neeg ua 
hauj lwm mus siv. 
• Muab sij hawm rau cov neeg ua hauj lwm los ua kev tu kom huv ncua 
sij hawm lawv sij hauj lwm. Cob cov hauj lwm tu kom huv tsim nyog 
yuav tau cob ncua sij hawm ua hauj lwm tam li yog ib feem ntawm tus 
neeg ua hauj lwm cov luag hauj lwm. 
• Ua kom ntseeg siab tias cov tsev rau khoom tua kom huv ua tau hauj lwm 
tas li thiab muaj khoom siv txhua lub sij hawm thiab muab xab npum, 
phuam so dej, thiab tshuaj tua kab mob ntawm txhais tes ntxiv raws qhov 
xav tau. Muab cov khoom siv ua kev nyiam huv ntxiv (cov chav dej thiab 
chaw ntxuav tes nqa mus los tau) yog tias tsim nyog thiab siv tau. 
• Yuav tau cheem ncua nyob sib nrug yog tias ua tau los ua kom ntseeg 
tias lub cev nyob sib nrug thiab qhov feem xyuam los tu cov chav tas mus 
li. 
----------------Page (8) Break----------------
                                                                                                  
• Thaum xaiv cov tshuaj khes mis tua kab mob, cov tswv ntiav ua hauj 
lwm yuav tsum siv cov khoom uas tau txais kev tso cai rau siv tiv thaiv 
kab mob COVID-19 muaj nyob ntawm Lub Chaw Sawv Cev Tiv Haiv 
Huab Cua Ib Puag Ncig  (Environment Protection Agency (EPA)-tau tso 
caicov npe thiab ua raws li cov lus qhia ntawm cov khoom. Siv cov 
tshuaj tua kab mob uas muaj ntawv sau lo rau siv tawm tsam cov kab 
mob tawm tshiab kom tau zoo, tshuaj ntxuav tsev (5 diav tshuaj yej rau 
ib gallon dej), los sis muaj cawv tov nrog li ntawm 70% uas phim rau 
qhov khoom yuav txhuam. Muab kev qhia pab rau cov neeg ua hauj 
lwm txog kev siv tshuaj khes mis phom sij, cov lus lub chaw tsim qhia, 
yuav tau muaj kev lim huab cua kom zoo, thiab ua raws Cal/OSHA cov 
cai siv kom nyab xeeb. Cov neeg ua hauj lwm uas siv cov khoom 
ntxuav lossis cov tshuaj tua kab mob yuav tsum looj hnab looj tes raws li 
cov lus qhia ntawm cov khoom siv. Ua raws li cov txheej txheem kev 
ntxuav kom nyab xeeb rau cov neeg mob hawb pob tau qhia los 
ntawm Lub Chaw Hauj Lwm Saib Xyuas Kev Noj Qab Haus Huv thiab 
nco ntsoov ua kom muaj cua hliv mus los tas li. 
• Cov neeg ua hauj lwm yuav tsum tau txais cov khoom siv tiv thaiv 
thaum lawv rub cov khoom thiab xa cov khoom tawm mus. Cov 
neeg ua hauj lwm yuav tsum tshuaj xyuas cov khoom xa tawm 
thiab ua raws li cov kev ntsuas tshuaj tua kab mob ua ntej ntim 
cov khoom hauv lub tsev ntim khoom thiab cov tsev hauj lwm 
thaum xa cov khoom uas muaj qhov txawv txav nrog. 
• Qhov chaw ntxim muaj, txhob txhuam cov plag tsev los sis ua lwm 
yam hauv kev uas yuav ua rau cov kab mob ri mus rau saum huab 
cua. Siv lub nqus cua uas muaj lub lim HEPA nyob rau qhov chaw 
uas ua tau. 
• Ua zoo xav nruab cov chaw lim cua kom siv tau zoo, hloov kho lub tsev 
cov lim cua los ua kom tau txais txiaj ntsig siab tshaj plaws, thiab ua 
lwm cov kev hloov kho kom nqus tau cov cua sab nrauv los thiab kom 
lub chaw ua hauj lwm thiab cov chaw so muaj cua hloov pauv. 
 
Lus Qhia Rau Lub Cev Nyob Sib Nrug 
• Nco ntsoov ntsuam xyuas kom ntseeg tias muaj kev nyob sib nrug deb 
yam tsawg kawg rau kauj ruam ntawm lwm tus neeg ua hauj lwm, 
suav nrog cov neeg ua hauj lwm xa koom mus los. Cov no tuaj yeem 
suav nrog kev siv cov khoom kem lossis tej yam dab tsi thaiv xws li ntaus 
cim rau hauv av, tsuag xim ntaus cim, los sis cov cim qhia seb cov 
neeg ua hauj lwm yuav tsum sawv qhov twg. 
• Txo kom cov neeg ua hauj lwm hauv lub tsev ntim khoom thiab cov 
neeg ua hauj lwm xa khoom tshuav tsawg. Muaj lub qhov rooj txheeb 
nkag thiab cov ntaub ntawv saum huab cua yog tias muaj.  
----------------Page (9) Break----------------
                                                                                                  
• Kev hloov cov chaw ua hauj lwm tshiab thiab koom ib lub qhov rooj 
tawm kom tso cai rau nyob sib nrug yam tsawg kawg rau kauj ruam 
ntawm lwm tus neeg ua hauj lwm. 
• Txiav txim siab ua raws li cov neeg ua hauj lwm uas thov kom hloov lub 
luag hauj lwm uas txo qis kev sib chwv nrog cov neeg yuav khoom 
thiab lwm tus neeg ua hauj lwm (xws li tuav tswj kev ua hauj lwm hla 
kev siv xov tooj ua hauj lwm). 
• Siv cov txheej txheem txuas ntxiv no tiv thaiv kev sib kis kab mob 
COVID-19 hauv chaw hauj lwm tshwj xeeb muas yog qhov chaw muaj 
kev nyuaj rau nyob sib nrug txhawm rau tswj hwm: kev tuav tswj tsim 
vaj tse, kev tuav tswj hauj lwm, thiab PPE. 
o Cov kev tuav tswj hauv vaj tse muaj xws li tso cov neeg kom nyob 
sib nrug hauv chaw ua hauj lwm xws li Muab Cov Khoom Thaiv 
(Plexiglas) lossis lwm yam khoom coj los ntis thiab cais ua tej chav. 
o Kev tuav tswj ua hauj lwm muaj xws li nce kom muaj ntau zee ua 
hauj lwm kom txo qis cov neeg ua hauj lwm hauv ib lub sij hawm 
thiab kom pom tias muaj qhov kev nyob sib nrug lwm tus txaus. 
o PPE muaj xws li daim npog ntsej muag , qee yam ntaub npog ntsej 
muag, thiab hnab looj tes dej txheem tsis tau. Nco ntsoov tias qee 
cov cuab yeej siv tas pov tseg xws li cuab yeej siv pab ua pa yog 
tshwj xeeb rau cov kws kho mob thiab cov neeg ua hauj lwm uas 
kov cov neeg mob thiab yuav tsum tsis pub siv lwm yam. 
• Kev hloov kho kev nyab xeeeb thiab lwm cov rooj sib tham kom paub 
tseeb tias muaj kev nyob sib nrug deb thiab ua kom muaj cov neeg 
tuaj koom tsawg dua ntawm lub tsev txhawm rau ua raws li cov lus 
qhia kev nyob sib nrug deb. 
• Siv kev ua hauj lwm, thaum uas tuaj yeem ua tau, kom tso qis cov neeg 
ua hauj lwm nyob rau tib lub sij hawm.  Qhov no yuav suav nrog kev 
teev cov sij hawm (xws li teev sij hawm kom sib nrug rau cov zeeg ua 
hauj lwm thaum pib/thaum xaus) los sis sib hloov nkag mus hauv qhov 
chaw uas xaiv tseg thaum lub sij hawm zeeg hauj lwm. Teev lub sij 
hawm ua hauj lwm kom sib nrug thiab txo qis qhov cov neeg ua hauj 
lwm tuaj tib lub sij hawm. 
• Lo daim ntawv txwv tsis pub muaj neeg coob rau ntawm qhov chaw 
uas nqaim, uas yuav tsis muaj chaw txaus rau kev nyob sib nrug li rau 
kauj ruam kom txo qis kev sib kis tus vais lav. 
• Qhov kem lub sij hawm tuaj uas tus neeg ua hauj lwm siv, ua raws li tus 
nqi zog ntawm lub sij hawm ua hauj lwm, los tswj kom tau cov cai lub 
cev nyob sib nrug. 
• Kaw lub chav so, siv qhov los kem, los sis ua kom cov rooj/cov tog nyob 
----------------Page (10) Break----------------
                                                                                                  
sib nrug los cais cov neeg ua hauj lwm thiab ua kom txhob nyob sib ti 
lub sij hawm so. Thaum ua tau, tsim cov chaw so nyob sab nraum zoov 
uas muaj qhov khwb roos thiab muaj chaw zaum kom lub cev tau 
nyob sib nrug. 
• Kaw cov chaw uas neeg ua hauj lwm nyiam siv rau kev sib ntsauv thiab 
nyob ua ke coob (xws li tsev ua zaub mov, chaw so, thiab lwm qhov 
chaw). Tsis pub cov neeg ua hauj lwm sib ntsauv hauv cov chaw uas 
muaj neeg nyob coob. 
 
 
 
 
 
 
 
 
 
 
 
 
 
  
 
 
 
 
 
 
 
 
 
 
 
 
 
 
 
 
 
 
  
1Lwm cov cai yuav tau ua ntxiv los ua zoo xav txog qhov sib nrug ntawm cov neeg coob. 
Cov chaw xa khoom thiab cov tsev ntim khoom yuav tsum ua raws li Cal/OSHA txhua cov 
qauv txheej txheem thiab npaj txhij ua raws li cov lus qhia nrog rau cov lus qhia tuaj ntawm 
Lub Tuam Tsev Tswj Hwm thiab Tiv Thaiv Kab Mob (CDC)thiab xeev California Lub Chaw 
Hauj Lwm Saib Xyuas Kev Noj Qab Haus Huv (CDPH). Tsis tas li ntawv xwb, cov tswv ntiav ua 
hauj lwm yuav tsum npaj txhij txhawm rau hais daws lawv cov kev ua hauj lwm raws li kev 
hloov pauv cov lus qhia no. 
 
 
 
----------------Page (11) Break----------------
