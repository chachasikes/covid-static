---
PDFFormatVersion: 1.7
IsAcroFormPresent: false
IsXFAPresent: false
Title: Shopping Centers Checklist
Author: 
Subject: 
Keywords: 
Creator: 
Producer: Foxit PDF Creator Version 10.0.1.3443
CreationDate: D:20200814193621-07'00'
ModDate: D:20200814193802-07'00'
date_created: Fri Aug 14 2020 19:36:00 GMT-0700
date_modified: Fri Aug 14 2020 19:36:00 GMT-0700
---
 
Pangkalahatang Checklist ng COVID-19 
para sa mga Shopping Mall, Destination Shopping Center,  
Strip at Outlet Mall, at Swap Meet 
Hulyo 2, 2020 
Ang checklist na ito ay inilaan upang matulungan ang mga operator ng shopping center sa 
pagpapatupad ng kanilang plano upang maiwasan ang pagkalat ng COVID-19 sa lugar ng 
trabaho at karagdagan ito sa Patnubay para sa Mga Shopping Mall, Destination Shopping 
Center, Strip at Outlet Mall, at Swat Meet. Ang checklist na ito ay isang buod at naglalaman ng 
shorthand para sa ilang bahagi ng patnubay; maging pamilyar sa patnubay bago gamitin ang 
checklist na ito. 
Mga Nilalaman ng Nakasulat na Plano na 
Partikular sa Lugar ng Trabaho 
 Ang (mga) taong responsable para sa pagpapatupad sa plano.  
 Isang pagtatasa ng panganib at ang mga hakbang na gagawin upang 
mapigilan ang pagkalat ng virus. 
 Paggamit ng mga pantakip sa mukha, alinsunod sa patnubay ng CDPH. 
 Pagsasanay at komunikasyon sa mga manggagawa at kinatawan ng 
manggagawa tungkol sa plano. 
 Isang proseso upang suriin ang pagsunod at upang idokumento at iwasto ang 
mga kakulangan. 
 Isang proseso upang maimbestigahan ang mga kaso ng COVID, maalertuhan 
ang lokal na departamento ng kalusugan, at kilalanin at ihiwalay ang mga 
nagkaroon ng malapitang pag-kontak sa lugar ng trabaho at nahawaang 
manggagawa. 
 Mga protokol kapag nagkaroon ng biglaang pagkakahawahan sa lugar ng 
trabaho, alinsunod sa patnubay ng CDPH. 
Mga Paksa para sa Pagsasanay sa 
Manggagawa 
 Impormasyon sa COVID-19, pagpigil sa pagkalat, at kung sino ang lalong 
mahina.  
 Pagsusuri sa sarili sa bahay, kasama na ang mga pagsusuri sa temperatura at/o 
sintomas gamit ang mga alituntunin ng CDC. 
 Ang kahalagahan na hindi pumasok sa trabaho kung ang mga manggagawa 
ay may ubo, lagnat, kahirapan sa paghinga, panginginig, pananakit ng 
kalamnan, pananakit ng ulo, pamamaga ng lalamunan, kamakailang 
----------------Page (0) Break----------------
pagkawala ng panlasa o pang-amoy, pagbabara ng ilong o tumutulong sipon, 
pagduruwal o pagsusuka, o pagtatae, o kung sila ay, o ang isang taong 
nakasalamuha nila ay na-diyagnos na may COVID-19.  
 Upang bumalik sa trabaho pagkatapos ng isang diyagnosis ng COVID-19 
pagkatapos lang ng 10 araw mula noong magsimula ang sintomas at 72 oras na 
walang lagnat. 
 Kailan humingi ng medikal na atensyon. 
 Ang kahalagahan ng paghuhugas ng kamay. 
 Ang kahalagahan ng pisikal na pagdistansya, sa parehong oras ng trabaho at 
pagkatapos ng trabaho. 
 Wastong paggamit ng mga telang pantakip sa mukha, kabilang ang 
impormasyon sa patnubay ng CDPH. 
 Impormasyon tungkol sa mga benepisyong bayad na leave, kabilang ang 
Families First Coronavirus Response Act at mga benepisyo ng kabayaran sa 
mga manggagawa sa ilalim ng Executive Order N-62-20 ng Gobernador 
habang may bisa ang Order na iyon. 
 Sanayin ang anumang independyenteng kontratista, mga manggagawa na 
pansamantala o naka-kontrata sa mga patakarang ito at tiyaking mayroon 
silang kinakailangang PPE. 
Mga Paraan ng Pagkontrol at Pagsusuri sa 
Indibidwal 
 Mga pagsusuri sa sintomas at/o pagsusuri sa temperatura. 
 Hikayatin ang mga manggagawa na may sakit o nagpapakita ng mga sintomas 
ng COVID-19 na manatili sa bahay. 
 Bigyan at tiyaking ginagamit ng mga manggagawa ang lahat ng 
kinakailangang PPE. 
 Magbigay ng mga maitatapon na guwantes sa mga manggagawa bilang 
karagdagan sa madalas na paghuhugas ng kamay para sa mga gawaing gaya 
ng paghahawak ng mga bagay na karaniwang hinahawakan o pagsasagawa 
ng pagsusuri para sa sintomas. 
 Magpaskil ng mga karatula upang ipaalam sa mga customer na dapat silang 
gumamit ng mga takip sa mukha at magpanatili ng physical distancing. 
Mga Protokol sa Paglilinis at Pag-disinfect 
 Magsagawa ng ganap na paglilinis sa mga lugar na may mataas na trapiko.  
 Madalas na disimpektahin ang mga karaniwang ginagamit na ibabaw. 
 Linisin at i-sanitize ang mga ibinabahaging kagamitan sa pagitan ng bawat 
paggamit. Huwag kailanman magbahaginan ng PPE. 
 Regular na linisin ang mga ibabaw na maaaring hawakan. 
 Tiyaking ligtas na gamitin ang lahat ng sistema ng tubig pagkatapos ng 
mahabang panahon ng pagsasara ng pasilidad upang mabawasan ang 
panganib ng Legionnaires’ disease. 
----------------Page (1) Break----------------
 Lagyan ang mga pasukan at labasan ng mga customer, mga promenade, food 
court, at iba pang mga pangkalahatang lugar ng angkop na produktong 
panlinis, kabilang ang mga hand sanitizer. 
 Tiyaking mananatiling gumagana at naka-stock ang mga pangkalusugan na 
pasilidad sa lahat ng pagkakataon.  
 Gumamit ng mga produkto na naaprubahan para sa paggamit laban sa COVID-
19 na nasa listahan ng mga naaprubahan ng Environmental Protection Agency 
(EPA) at sanayin ang mga manggagawa tungkol sa mga panganib ng kemikal, 
tagubilin sa produkto, kinakailangan sa bentilasyon, at kinakailangan ng 
Cal/OSHA. Sundin ang mga paraan ng paglilinis na mas ligtas para sa hika ng 
CDPH. 
 Isaayos o baguhin ang mga oras ng pagbubukas ng shopping center upang 
makapagbigay ng sapat na oras para sa masinsing paglilinis at paglalagay ng 
stock ng produkto.  
 Bigyan ng oras ang mga manggagawa sa kanilang mga shift upang matugunan 
ang mga karagdagang kahingian sa paglilinis. 
 Mag-kabit ng mga hands-free na aparato kung posible. 
 Hikayatin ang paggamit ng mga debit o credit card ng mga customer. 
 Isaalang-alang ang pag-upgrade upang mapahusay ang pag-piltro ng hangin 
at bentilasyon. 
Mga Patnubay sa Pisikal na Pagdistansiya 
 Magpatupad ng mga hakbang upang pisikal na paghiwalayin ang mga tao 
nang hindi bababa sa anim na talampakan gamit ang mga pamamaraang 
tulad ng mga pisikal na partisyon o visual na palatandaan (halimbawa, mga 
marka sa sahig, may kulay na tape, o mga karatulang nagsasaad kung saan 
dapat tumayo ang mga manggagawa). 
 Paliitin ang pagkakalantad sa pagitan ng mga manggagawa at customer. 
Gumamit ng mga harang na gaya ng Plexiglas sa mga lugar kung saan hindi 
mapanatili ang pisikal na pagdistansya.  
 Isaalang-alang ang muling pagtatalaga ng mga mahihinang manggagawa na 
humiling ng mga bagong tungkulin upang mabawasan ang pakikipag-ugnayan 
sa iba 
 Atasan ang mga kawani ng seguridad na nasa-ari-arian na paalalahanan ang 
mga customer ukol sa physical distancing. 
 Malinaw na markahan ang bangketa o lugar na pagpipickupan sa labas na 
nagpapanatili ng physical distancing. 
 Makipag-ugnayan sa mga nangungupahang nagtitingi upang maglaan ng oras 
ng pamimili para sa mga nakatatanda at iba pang mahihinang populasyon. 
 Dagdagan ang mga opsyon sa serbisyong pick-up at delivery paghahatid tulad 
ng online na pag-order na pipick-upin sa bangketa. 
 Gumamit ng mga estratehiya sa kontroladong paggalaw ng tao at 
pamamahala sa mga tao, at maglaan ng hiwalay at itinalagang pasukan at 
labasan. 
----------------Page (2) Break----------------
 Tiyakin na ang mga kiosk ay hindi pumipigil sa physical distancing. Ilipat o alisin 
kung kinakailangan. 
 Panatilihing bukas ang mga pintuan kung hindi awtomatikong nagbubukas at 
nagsasara ang mga ito. 
 Limitahan ang bilang ng mga tao upang matiyak ang physical distancing, nang 
hindi dapat lumalampas sa 50% ng maximum na pag-okupa, para sa mga 
panloob na shopping center; suriin ang mga panuntunan sa maximum na pag-
okupa para sa mga panlabas na shopping center upang matiyak ang physical 
distancing. 
 Muling isaayos ang mga upuan at bangko, kasama ang mga nasa food court, 
upang mapahintulutan ang mga kinakailangan sa physical distancing. 
 Isara ang mga palaruan at muling isaayos ang mga bangko para sa physical 
distancing. 
 Gumamit ng mga sistema ng pagpapapila ng mga papasok sa tindahan na 
hindi makakagambala sa daloy ng mga taong naglalakad habang pinapanatili 
ang mga kahingian sa physical distancing. 
 Ayusin ang mga pagpupulong ng kawani upang matiyak ang physical 
dsitancing o gawin ang mga ito sa pamamagitan ng telepono o webinar. 
 Isara ang mga silid pahingahan at gamitin ang mga lugar pahingahan na nasa 
labas at may lilim, o dagdagan ang distansya sa pagitan ng mga upuan upang 
mapanatili ang physical distancing sa panahon ng mga pahinga. 
 Isalit-salit ang mga break ng manggagawa, alinsunod sa mga regulasyon sa 
sahod at oras, upang mapanatili ang mga protokol sa pisikal na pagdistansiya.  
 Ipatupad ang physical distancing sa mga loading bay at gumamit ng mga 
lagdang walang contact para sa mga paghahatid. 
 
 
 
----------------Page (3) Break----------------
