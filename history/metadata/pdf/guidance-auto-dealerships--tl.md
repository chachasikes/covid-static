---
PDFFormatVersion: 1.6
IsAcroFormPresent: false
IsXFAPresent: false
Title: Auto Dealerships and Rentals
Author: Kaina Pereira
Producer: AbleDocs Inc.
CreationDate: D:20200717195028-04'00'
ModDate: D:20200805142715-07'00'
date_created: Fri Jul 17 2020 19:50:00 GMT-0700
date_modified: Fri Jul 17 2020 19:50:00 GMT-0700
---
GABAY NG 
INDUSTRIYA 
PARA SA 
COVID-19: 
Mga Dealership at 
Nagpapa-upa ng 
Sasakyan 
Hulyo 29, 2020 
covid19.ca.gov 
----------------Page (0) Break----------------
 
PANGKALAHATANG-IDEYA 
Noong Marso 19, 2020, naglabas ang Opisyal ng Pampublikong Kalusugan ng 
Estado at Direktor ng Departamento ng Pampublikong Kalusugan ng California ng 
utos na nag-aatas sa karamihan sa mga taga-California na manatili sa bahay 
upang pigilan ang pagkalat ng COVID-19 sa maraming tao. 
Hindi pa ganap na alam ang epekto ng COVID-19 sa kalusugan ng mga taga-
California. Ang mga naiulat na sakit ay puwedeng mula sa napakabanayad 
(walang sintomas ang ilang tao) hanggang sa malubhang sakit na maaaring 
magresulta sa pagkamatay. Ang ilang partikular na grupo, kabilang ang mga taong 
65 taong gulang o pataas at ang may dati nang malulubhang medikal na 
kondisyon, tulad ng sakit sa puso o sakit sa baga o diabetes, ay may mas malaking 
pagkakataong ma-ospital at magkaroon ng malulubhang komplikasyon. 
Pinakamalaki ang posibilidad ng paghawa kapag ang mga tao ay may malapitang 
pakikipag-ugnayan o nasa lugar na hindi maayos ang bentilasyon na may 
kasamang nahawaan na tao, kahit na walang anumang sintomas o hindi pa 
nagkakaroon ng mga sintomas ang taong iyon. 
Sa ngayon, walang tumpak na impormasyon tungkol sa bilang at mga rate ng 
COVID-19 ayon sa industriya o mga grupo ng trabaho, kabilang ang mga 
napakahalagang manggagawa sa imprastraktura. Nagkaroon ng maraming 
paglaganap sa iba't ibang lugar ng trabaho, na nagpapahiwatig na nasa 
panganib na makakuha o makapagpasa ng COVID-19 ang mga manggagawa. 
Kasama sa mga halimbawa ng mga lugar ng trabaho na ito ang mga ospital, 
pasilidad ng pangmatagalang pangangalaga, kulungan, produksyon ng pagkain, 
warehouse, planta sa pagproseso ng karne, at grocery store. 
Habang nagbabago ang mga utos na manatili sa bahay, napakahalagang 
gawin ang lahat ng posibleng hakbang upang matiyak ang kaligtasan ng mga 
manggagawa at publiko. 
Ang mga pangunahing kasanayan sa pag-iwas ay kinabibilangan ng: 
✓ pisikal na pagdistansiya hanggang sa pinakamalayong posible, 
✓ paggamit ng mga takip sa mukha ng mga manggagawa (kung 
saan hindi kinakailangan ang proteksyon sa paghinga) at mga 
customer/kliyente, 
✓ madalas na paghuhugas ng kamay at regular na paglilinis at pagdidis-impekta, 
✓ pagsasanay ng mga manggagawa sa mga nabanggit at iba pang 
bahagi ng plano sa pag-iwas sa COVID-19. 
Bukod pa rito, magiging napakahalaga na magkaroon ng mga naaangkop na 
proseso upang matukoy ang mga bagong kaso ng pagkakasakit sa mga lugar ng 
trabaho at, kapag natukoy na, ang mamagitan nang mabilis at makipagtulungan 
sa mga awtoridad sa kalusugan ng publiko upang mahinto ang pagkalat ng virus. 
----------------Page (1) Break----------------
LAYUNIN 
Nagbibigay ang dokumentong ito ng patnubay sa mga operator ng dealership 
at nagpapa-upa ng sasakyan upang masuportahan ang isang ligtas at malinis na 
kapaligiran para sa mga manggagawa. 
TANDAAN: Dapat sumunod ang mga dealership at nagpapa-upa ng 
sasakyan na naglalaan ng mga serbisyong pagkukumpuni at/o 
carwash sa patnubay para sa mga limitadong tagapagbigay ng 
serbisyo na makikita sa Mapa ng Daan ng Resilience sa COVID-19 na 
website. 
Ang gabay ay hindi inilaan upang bawiin o tanggalin ang anumang mga 
karapatan ng manggagawa, alinman sa batas, regulasyon o sama-samang 
kasunduan, at hindi kumpleto, dahil hindi kasama rito ang mga atas sa kalusugan 
ng county, ni hindi rin ito kapalit para sa anumang umiiral na mga kinakailangan sa 
regulasyon na may kaugnayan sa kaligtasan at kalusugan tulad ng mga yaong sa 
Cal/OSHA.1 Manatiling impormado sa mga pagbabago sa gabay sa pampublikong 
kalusugan at mga pang-estado/lokal na atas, habang nagpapatuloy ang 
sitwasyon ng COVID-19. Ang Cal/OSHA ay may higit na gabay sa kaligtasan at 
kalusugan sa kanilang webpage ng Gabay ng Cal/OSHA sa mga Kinakailangan 
upang Protektahan ang mga Manggagawa mula sa Coronavirus. Ang CDC ay 
may karagdagang gabay para sa mga negosyo at employer. 
Kinakailangang Paggamit ng mga Takip sa Mukha 
Noong Hunyo 18, naglabas ang CDPH ng Gabay sa Paggamit ng mga Takip sa 
Mukha, na pangkalahatang iniaatas ang paggamit ng mga takip sa mukha para sa 
mga miyembro ng publiko at manggagawa sa lahat ng lugar ng publiko at trabaho 
kung saan may mataas na panganib ng pagkakalantad.  
Dapat magsuot ng mga takip sa mukha ang mga nasa California kapag 
nagtatrabaho sila, sa lugar ng trabaho man o sa labas ng site, kapag: 
•Personal na nakikipag-ugnayan sa sinumang miyembro ng publiko;
•Nagtatrabaho sa anumang espasyong binisita ng mga miyembro ng publiko,
mayroon mang sinumang mula sa publiko na naroroon sa oras na iyon o
wala;
•Nagtatrabaho sa anumang espasyo kung saan naghahanda o nagbabalot
ng pagkain para ibenta o ipamahagi sa iba;
•Nagtatrabaho o naglalakad sa mga common area, tulad ng mga pasilyo,
hagdanan, elevator, at paradahan;
•Nasa anumang silid o kulob na lugar kung saan mayroong iba pang tao
(maliban sa mga miyembro ng sariling sambahayan o tirahan) kapag hindi
maaaring pisikal na makalayo;
----------------Page (2) Break----------------
•Nagmamaneho o nagpapatakbo ng anumang pampublikong
transportasyon o paratransit na sasakyan, taxi, o sasakyan para sa pribadong
serbisyo ng kotse o ride-sharing kapag may mga pasahero. Kapag walang
pasahero, mariing inirerekomenda ang mga takip sa mukha.
Makikita sa gabay ang kumpletong mga detalye, kasama ang lahat ng 
kinakailangan at pagbubukod sa mga patakarang ito. Mariing hinihikayat ang mga 
takip sa mukha sa iba pang pagkakataon, at maaaring magpatupad ang mga 
employer ng mga karagdagang kinakailangan sa takip sa mukha sa pagtupad ng 
kanilang obligasyong magbigay ng ligtas at malusog na lugar ng trabaho. 
Nararapat na mabigyan ng mga employer ang mga manggagawa ng mga takip 
sa mukha o ibalik sa mga manggagawa ang gastos para sa makatuwirang bayad 
sa pagkuha ng mga ito.
Ang mga employer ay dapat bumuo ng patakaran sa akomodasyon para sa 
sinumang manggagawa na nakakatugon sa isa sa mga pagbubukod sa pagsusuot 
ng takip sa mukha. Kung ang isang manggagawa na dapat ay kinakailangang 
magsuot ng takip sa mukha dahil sa madalas na pakikipag-ugnayan sa iba ay hindi 
maaaring magsuot ng takip sa mukha dahil sa kondisyong medikal, dapat siyang 
bigyan ng hindi mahirap gamiting kahalili, tulad ng face shield na may drape na 
nakalaylay sa ilalim, kung posible, at kung maaari itong gawin sa kabila ng 
kondisyong medikal. 
Dapat alam ng mga negosyong bukas sa publiko ang mga pagbubukod sa 
pagsusuot ng mga takip sa mukha na nasa Gabay sa Takip sa Mukha ng CDPH at 
hindi sila maaaring magbukod ng sinumang miyembro ng publiko para sa hindi 
pagsusuot ng takip sa mukha kung sumusunod siya sa gabay. Kakailanganin bumuo 
ang mga negosyo ng mga patakaran para sa pangangasiwa ng mga 
pagbubukod na ito sa pagitan ng mga customer, kliyente, bisita, at manggagawa. 
----------------Page (3) Break----------------
                                                                                 
 
Planong Partikular na Lugar ng Trabaho 
• Magtatag ng plano sa pag-iwas sa COVID-19 na nakasulat at partikular 
sa lugar ng trabaho sa bawat pasilidad, magsagawa ng 
komprehensibong pagtatasa ng panganib sa lahat ng lugar ng 
trabaho at gawain sa trabaho, at magtalaga ng tao sa bawat 
pasilidad upang maipatupad ang plano. 
• Isama ang Gabay sa Takip sa Mukha ng CDPH sa Planong Partikular sa 
Lugar ng Trabaho at maglagay ng patakaran para sa pangangasiwa 
ng mga pagbubukod. 
• Alamin ang impormasyon sa pakikipag-ugnayan para sa lokal na 
kagawaran ng kalusugan kung saan matatagpuan ang pasilidad para 
sa pagbibigay ng impormasyon tungkol sa mga paglaganap ng 
COVID-19 sa mga manggagawa. 
• Sanayin at kausapin ang mga manggagawa at kinatawan ng 
manggagawa tungkol sa plano at gawing available ang plano sa mga 
manggagawa at kanilang mga kinatawan. 
• Regular na suriin ang lugar ng trabaho para sa pagsunod sa plano at 
idokumento at iwasto ang mga matutukoy na pagkukulang. 
• Siyasatin ang anumang kaso ng COVID-19 at alamin kung may 
anumang salik na may kaugnayan sa trabaho na maaaring 
nakatulong sa pagkakaroon ng sakit. I-update ang plano kung 
kinakailangan upang makaiwas sa higit pang kaso. 
• Ipatupad ang mga kinakailangang proseso at protocol kapag may 
paglaganap sa isang lugar ng trabaho, alinsunod sa Mga patnubay ng 
CDPH. 
• Tukuyin ang mga malapitan na pakikipag-ugnayan (nasa loob ng anim 
na talampakan sa loob ng 15 minuto o mas matagal pa) ng isang 
nahawaang manggagawa at gumawa ng mga hakbang upang 
ibukod ang (mga) manggagawang nagpositibo sa COVID-19 at mga 
malapitan na nakaugnayan. 
• Sumunod sa mga patnubay sa ibaba. Kapag hindi ito nagawa, 
maaaring may mga magkasakit sa lugar ng trabaho na maaaring 
maging sanhi ng pansamantalang pagsasara o pagiging limitado ng 
pagpapatakbo. 
 
 
----------------Page (4) Break----------------
                                                                                 
 
Mga Paksa para sa Pagsasanay sa Manggagawa 
• Impormasyon tungkol sa COVID-19, kung paano pigilan ang pagkalat 
nito, at kung aling mga dati nang kondisyon sa kalusugan ang 
posibleng dahilan upang mas madaling mahawa ng virus ang mga 
indibidwal. 
• Pag-screen sa sarili sa bahay, kasama ang pagsusuri ng temperatura 
at/o sintomas gamit ang Mga patnubay ng CDC. 
• Ang kahalagahan ng hindi pagpasok sa trabaho: 
o Kung may mga sintomas ng COVID-19 ang isang manggagawa 
ayon sa inilarawan ng CDC, gaya ng lagnat o panginginig, ubo, 
pangangapos ng hininga o kahirapan sa paghinga, pagkahapo, 
pananakit ng kalamnan o katawan, pananakit ng ulo, bagong 
pagkawala ng panlasa o pang-amoy, pamamaga ng lalamunan, 
pagbabara ng ilong o tumutulong sipon, pagduruwal, pagsusuka, o 
pagtatae O 
o Kung na-diagnose na may COVID-19 ang isang manggagawa at 
hindi pa siya pinapalabas sa isolation, O 
o Kung, sa loob ng nakalipas na 14 na araw, nakisalamuha ang isang 
manggagawa sa isang taong na-diagnose na may COVID-19 at 
itinuturing siyang potensyal na makakahawa (ibig sabihin, nasa 
isolation pa rin). 
• Bumalik sa trabaho pagkatapos makatanggap ang manggagawa ng 
diagnosis na may COVID-19 kung 10 araw na ang lumipas mula noong 
unang lumabas ang mga sintomas, maayos na ang kanilang mga 
sintomas, at hindi nilagnat ang manggagawa sa loob ng nakalipas na 
72 oras (nang hindi gumagamit ng mga gamot para sa 
lagnat).  Makakabalik lang sa trabaho ang isang manggagawang na-
diagnose na may COVID-19 na walang sintomas kung 10 araw na ang 
lumipas mula noong petsa ng unang nagpositibong pagsusuri sa 
COVID-19. 
• Humingi ng medikal na atensyon kung lumubha ang kanyang mga 
sintomas, kasama na ang tuluy-tuloy na pananakit o presyon sa dibdib, 
pagkalito, o pagiging asul ng labi o mukha. May mga update at 
karagdagang detalye sa webpage ng CDC. 
• Ang kahalagahan ng madalas na paghuhugas ng kamay gamit ang 
sabon at tubig, kasama ang pagkuskos ng sabon sa loob ng 20 
segundo (o paggamit ng hand sanitizer na may hindi bababa sa 60% 
----------------Page (5) Break----------------
 
ethanol (mas mainam) o 70% isopropanol (kung hindi magagamit ng 
mga batang walang patnubay ang produkto) kapag hindi 
makakapaghugas ng kamay ang mga manggagawa, alinsunod sa 
Mga patnubay ng CDC). 
• Ang kahalagahan ng pisikal na pagdistansiya, sa oras ng trabaho at sa 
labas ng oras ng trabaho (tingnan ang seksyon ng Pisikal na 
Pagdistansiya sa ibaba). 
• Wastong paggamit ng mga takip sa mukha, kabilang ang: 
o Hindi pinoprotektahan ng mga takip sa mukha ang may suot at 
hindi personal protective equipment (PPE) ang mga ito. 
o Makakatulong ang mga takip sa mukha na protektahan ang mga 
taong malapit sa may suot, ngunit hindi pinapalitan nito ang 
pangangailangan para sa pisikal na pagdistansiya at madalas na 
paghuhugas ng kamay. 
o Dapat takpan ng mga takip sa mukha ang ilong at bibig. 
o Dapat maghugas o mag-sanitize ng mga kamay ang mga 
manggagawa bago at pagkatapos gumamit o magsaayos ng 
mga takip sa mukha. 
o Iwasang humawak sa mga mata, ilong, at bibig. 
o Hindi dapat ipahiram sa iba ang mga takip sa mukha at dapat 
labhan o itapon ang mga ito pagkatapos ng bawat shift. 
• Impormasyong nasa Patnubay ng CDPH para sa Paggamit ng Mga 
Takip sa Mukha, na ipinag-uutos ang mga sitwasyon kung saan dapat 
magsuot ng mga takip sa mukha at ang mga pagbubukod, pati na rin 
ang anumang patakaran, panuntunan sa trabaho, at kasanayang 
ipinatupad ng employer upang matiyak ang paggamit ng mga takip 
sa mukha. Kasama rin dapat sa pagsasanay ang mga patakaran ng 
employer tungkol sa kung paano pangangasiwaan ang mga taong 
nakabukod sa pagsusuot ng takip sa mukha. 
• Tiyaking maayos na sinanay sa mga patakaran sa pag-iwas sa COVID-
19 at may kinakailangang supply at PPE ang sinumang hiwalay na 
kontratista at pansamantala o nakakontratang manggagawa sa 
pasilidad. Maagang pag-usapan ang mga responsibilidad na ito 
kasama ng mga organisasyong nagbibigay ng mga pansamantala 
at/o nakakontratang manggagawa. 
• Impormasyon tungkol sa mga benepisyo sa bayad na pagliban sa 
trabaho na maaaring kwalipikadong matanggap ng manggagawa 
para gawing mas magaan sa bulsa ang pananatili sa bahay. Tingnan 
ang karagdagang impormasyon tungkol sa mga programa ng 
----------------Page (6) Break----------------
 
pamahalaan na sumusuporta sa pagliban kapag may sakit at 
kabayaran ng manggagawa para sa COVID-19, kasama na ang mga 
karapatan ng mga manggagawa na lumiban kapag may sakit sa ilalim 
ng Batas sa Tugon sa Coronavirus ng  Pamilya Muna at mga karapatan 
ng mga manggagawa sa mga benepisyo ng kabayaran ng mga 
manggagawa at pagpapalagay ng kaugnayan sa trabaho ng COVID-
19 alinsunod sa  Ehekutibong Kautusan ng Gobernador N-62-20 habang 
may bisa ang Order na iyon. 
 
Mga Indibidwal na Hakbang sa Pagkontrol 
at Pag-screen 
• I-screen ang temperatura at/o sintomas ng lahat ng manggagawa sa 
simula ng kanilang shift at sinumang vendor, kontratista, o iba pang 
manggagawang pumapasok sa establisamiyento. Tiyaking iniiwasan 
ng screener ng temperatura/sintomas ang malapit na pakikisalamuha 
sa mga manggagawa hangga't maaari.  
• Kung iaatas ang sariling pagsusuri sa bahay, na isang naaangkop na 
alternatibo sa paglalaan nito sa negosyo, tiyaking naisagawa ang 
pagsusuri bago umalis ng bahay ang manggagawa para sa kanyang 
shift at sumusunod siya sa mga alituntunin ng CDC, ayon sa inilarawan 
sa seksyong Mga Paksa para sa Pagsasanay ng Manggagawa sa itaas. 
• Hikayatin ang mga manggagawang may sakit o nagpapakita ng mga 
sintomas ng COVID-19 na manatili sa bahay. 
• Dapat ibigay ng mga employer sa mga manggagawa ang lahat ng 
kinakailangang kagamitan sa proteksyon, kabilang ang proteksyon sa 
mata at guwantes kung kinakailangan. 
• Dapat pag-isipan ng mga employer kung saan maaaring kapaki-
pakinabang ang paggamit ng disposable glove upang suportahan 
ang madalas na paghuhugas ng kamay o paggamit ng hand sanitizer; 
kabilang sa mga halimbawa ang mga manggagawang nagi-screen 
ng iba para sa mga sintomas o nangangasiwa ng mga bagay na 
madalas hawakan. 
• Dapat magsagawa ng mga makatwirang hakbang ang mga 
tagapag-empleyo, kabilang ang pagpapaskil ng karatula sa mga 
lugar na estratehikong at madaling makitang lokasyon, upang 
paalalahanan ang publiko na dapat silang magsuot ng mga pantakip 
sa mukha at isagawa ang pisikal na pagdistansya, at dapat silang 
madalas na maghugas ng kanilang mga kamay gamit ang sabon sa 
loob ng hindi bababa sa 20 segundo o gumamit ng hand sanitizer, at 
hindi humawak sa kanilang mukha. 
----------------Page (7) Break----------------
                                                                                 
• Maagang paalalahanan ang mga bisita na magdala ng takip sa 
mukha at magbigay ng mga takip sa mukha sa mga taong darating 
na walang takip sa mukha, kung maaari. 
• Dapat suriin ang temperatura at/o suriin para sa sintomas sa pagdating 
ng mga customer at bisita sa mga showroom at ibinabahaging lugar sa 
trabaho, hiligin na gumamit ng hand sanitizer, at magsuot ng pantakip 
sa mukha. Dapat bigyan ng mga pantakip sa mukha ang mga bisitang 
dumarating nang walang dala. 
• Magpakita ng isang hanay ng mga malinaw na nakikitang mga 
patakaran para sa mga panauhin sa (mga) pasukan na dapat maging 
kondisyon ng pagpasok. Ang mga patakaran ay maaaring kabilangan 
ng mga tagubilin upang gumamit ng hand sanitizer, magsuot ng 
pantakip sa mukha sa panahon ng pagbisita, panatilihin ang pisikal na 
distansya mula sa iba mga manggagawa at iba pang mga 
panauhin/grupo, iwasan ang hindi kinakailangang paghawak sa mga 
ibabaw, impormasyon ng pakikipag-ugnayan para sa lokal na 
departamento ng kalusugan, at mga pagbabago sa mga serbisyo. 
Hangga’t maaari, ang mga patakaran ay dapat na makukuha nang 
digital at may mga pictogram. 
 
Mga Protokol sa Paglilinis at Pagdis-impekta 
• Isagawa ang ganap na paglinis ng lugar na mataas ang trapiko tulad 
ng mga showroom, lugar ng paghihintay, kwartong pahingahan, at 
lugar ng pasukan at labasan kabilang ang mga hagdanan at kontrol 
sa elevator. Madalas na disimpektahin ang mga karaniwang 
ginagamit na ibabaw, kabilang ang mga counter, credit card na 
makina, touchscreen, hawakan ng pinto, patungan ng braso, kubeta, 
pasilidad para sa paghuhugas ng kamay, hawakan ng pinto, susi ng 
sasakyan, at sasakyang ipinapakita sa showroom (mga hawakan ng 
pinto, mga kontrol sa pagsasaayos ng upuan, radyo). 
• Linisin ang mga nahahawakang ibabaw sa pagitan ng mga shift o 
mga gumagamit, alinman ang mas madalas, kabilang ang, ngunit 
hindi limitado sa, mga ibabaw sa pagtatrabaho, susi, at kontrol sa 
stationary at mobile na kagamitan. 
• Iwasan ang pagbabahagi ng mga telepono, tablet, kagamitan 
sa opisina, o mga gamit hangga’t maaari. Huwag kailanman 
magbahaginan ng PPE. 
• Linisin at i-sanitize nang regular ang ibinabahaging kagamitan, 
tulad ng mga time clock, portal sa pagbabayad, panulat, at 
stylus sa pagitan ng bawat paggamit. 
----------------Page (8) Break----------------
                                                                                 
• Maglaan ng oras upang maisagawa ng mga manggagawa ang 
mga kasanayan sa paglilinis sa panahon ng kanilang shift. Dapat 
italaga ang mga tungkulin sa paglilinis sa oras ng pagtatrabaho 
bilang bahagi ng mga tungkulin sa trabaho ng manggagawa. 
• Maglagay ng wastong mga produkto sa kalinisan ang mga terminal, 
mga desk, at mga counter sa tulong, kabilang ang mga hand sanitizer 
at mga panglinis na pamunas, at magbigay ng mga personal na 
sanitizer ng kamay sa lahat ng mga kawani na direktang tumutulong sa 
mga kustomer. 
• Tiyaking magagamit at naka-stock ang mga panlinis na pasilidad 
sa lahat ng pagkakataon at magbigay ng karagdagang hand 
sanitizer kapag kinakailangan. 
• Kapag pumipili ng kemikal na pagdisinpekta, ang mga establisimyento 
ay dapat gumamit ng aprubadong  mga produkto laban sa COVID-19  
sa Ahensiya ng Proteksyon sa Kapaligiran o Evironmental Protection 
Agency (EPA)-naaprubahan na listahan at sundin ang alituntunin sa 
produkto. Gumamit ng tatak ng pagdisnpekta upang maging 
epektibo laban sa umuusbong na  viral pathogens, nahalong solusyon 
ng bleach sa sambahayan (5 kutsara kada galon ng tubig), o solusyon 
ng alkohol na may  70% na alkohol na nararapat sa ibabaw. Magbigay 
ng pagsasanay sa mga manggagawa na pinsala ng kemikal, 
direksyon ng tagagwa, kinakailangan sa bentilasyon, at kinakailangan 
ng Cal/OSHA  para sa ligtas na paggamit. Ang mga manggagawa at 
boluntaryo na gumagamit ng paglinis at pagdisinpekta ay dapat 
magsuot ng gloves o ibang kagamitan sa pagprotekta na 
kinakailangan base sa alituntuninn ng produkto. Sundin ang  
pamamaraan ng libre-sa-asthma na paglilinis na rekomendado ng 
Deparatamento ng Pampublikong Kalusugan ng  California at 
siguraduhin ang tamang bentilasyon. 
• Maglagay ng mga dispenser ng hand sanitizer sa buong showroom, 
lobby, at lugar ng serbisyo, para sa paggamit ng mga customer at 
manggagawa. 
• Magtalaga ng mga manggagawang magsa-sanitize ng mga 
sasakyan na bumabalik mula sa mga pagpapa-upa at pag-test 
drive gayundin sa iba pang ibabaw na madalas hawakan sa mga 
lobby, showroom, at opisina. 
• Kung posible, huwag maglinis ng mga sahig sa pamamagitan ng 
pagwawalis o iba pang pamamaraang maaaring magpakalat ng 
mga pathogen sa hangin. Gumamit ng vacuum na may HEPA filter 
sa mga ibabaw ng pasilidad at sasakyan hangga’t maaari. 
• Gumamit ng mga harang nga pang-proteksyon gaya ng mga 
----------------Page (9) Break----------------
                                                                                 
maitatapon na sapin at pambalot ng upuan kapag naaangkop, tulad 
ng habang mga pag-test drive at paglilipat ng mga ibinalik na 
sasakyan. 
• Isaayos o baguhin ang mga oras ng tindahan upang makapagbigay 
ng sapat na oras para sa regular na masusing paglilinis. 
• Maglagay at hikayatin ang paggamit ng mga credit card at mga 
hands-free na aparato, kung maaari, kabilang ang mga ilaw na may 
sensor sa paggalaw, mga sistema ng pagbabayad na walang kontak, 
awtomatikong mga dispenser ng sabon at papel ng tuwalya, at mga 
sistema ng timecard. 
• Suriin ang mga paghahatid at gawin ang lahat ng kinakailangan at 
magagawa na mga hakbang sa pagdidis-impekta kapag 
tumatanggap ng mga kalakal. 
• Isaalang-alang ang pag-install ng mabibitbit na de-kalidad na mga 
panglinis ng hangin, pag-upgrade ng mga filter ng hangin ng gusali sa 
pinakamataas na kahusayan hangga’t maaari, at paggawa ng iba 
pang mga pagbabago upang madagdagan ang dami ng hangin 
mula sa labas at bentilasyon sa mga tanggapan at iba pang mga 
espasyo. 
 
Mga Patnubay sa Pisikal na Pagdistansiya 
• Magpatupad ng mga hakbang upang matiyak ang physical 
distancing na may hindi bababa sa anim na talampakan na pagitan 
sa mga manggagawa at customer. Maaaring kabilang dito ang 
paggamit ng mga pisikal na partisyon o visual na palatandaan (hal., 
mga pagmamarka sa sahig, may kulay na tape, o karatulang 
nagsasaad kung saan dapat tumayo ang mga manggagawa at/o 
customer). 
• Magsagawa ng mga hakbang sa mga lugar kung saan hindi 
mapapanatili ang pisikal na pagdistansya upang mabawasan ang 
pagkakalantad sa pagitan ng mga manggagawa at customer, gaya 
ng paglalagay ng Plexiglas o iba pang naaangkop na harang, kung 
maaari.  
• Pag-isipang mag-alok sa mga manggagawa na humihiling ng mga 
binagong tungkulin ng opsyon na magpapaunti ng kanilang 
pakikisalamuha sa mga customer at iba pang manggagawa 
(halimbawa, pamamahala ng imbentaryo sa halip na pagtatrabaho 
bilang kahera o pamamahala ng mga pangangailangang 
administratibo sa pamamagitan ng telework). 
----------------Page (10) Break----------------
                                                                                 
• Ayusin ang mga pagpupulong upang matiyak ang pisikal na distansya 
at gumamit ng mas maliit na indibidwal na pagpupulong sa mga 
pasilidad upang mapanatili ang mga patnubay sa pisikal na 
pagdistansya. Bawasan ang kapasidad para sa mga conference and 
meeting room upang mapanatili ang hindi bababa sa anim na 
talampakan na pisikal na distansya sa pagitan ng mga 
manggangawa. 
• Isarado o paghigpitan ang mga pangkalahatang lugar kung saan 
malamang na magtitipon-tipon at makipag-ugnayan ang mga 
tauhan, tulad ng mga maliit na kusina at kwartong pahingahan. 
Isarado ang mga lugar para sa self-service na kape, tubig, at 
meryenda, maliban na lang kung maaaring mamahagi ang mga ito na 
hindi na walang pisikal na paghawak. Kung posible, lumikha ng mga 
lugar ng pahingahan sa labas na may silungan at upuan na tumitiyak 
sa pisikal na pagdistansya. 
• Baguhin ang pagsasaayos ng mga espasyo sa opisina, cubicle, atbp. 
upang matiyak ang anim na talampakang distansya sa pagitan ng 
mga empleyado sa espasyo ng trabaho. Magbigay ng solo, malinaw 
na itinalagang pasukan at hiwalay na labasan upang makatulong na 
mapanatili ang pisikal na pagdistansya, hangga’t maaari. 
• Magtakda ang karagdagang limitasyon sa bilang ng mga tao sa mga 
saradong lugar tulad ng mga kwarto ng gamit, upang matiyak ang 
hindi bababa sa anim na talampakang paghihiwalay upang 
malimitahan ang transmisyon ng virus. 
• Isalit-salit ang mga break ng manggagawa, alinsunod sa mga 
regulasyon sa sahod at oras, upang mapanatili ang mga protokol sa 
pisikal na pagdistansiya. 
• Ayusin ang mga panuntunan sa pinakamataas na pag-okupa batay sa 
laki ng iyong pasilidad upang malimitahan ang bilang ng mga tao sa 
isang tindahan, opisina, o showroom sa bawat pagkakataon. Dapat ay 
sapat na mababa ang mga limitasyon sa kapasidad upang matiyak 
ang pisikal na pagdistansya pero hindi dapat ito hihigit sa 50% ng 
pinakamataas na pag-okupa. 
• Limitahan ang mga pasahero sa sasakyan habang ang pag-test drive 
sa iisang customer lang at dapat nakaupo ang manggagawa sa 
katapat na upuan sa likod, kung naaangkop.  
• Hikayating magpa-appointment ang customer at hilingin sa mga 
customer na isagawa ang pisikal na pagdistansya habang naghihintay 
ng serbisyo gamit ang mga visual na palatandaan o hilingin sa mga 
customer na maghintay sa kanilang mga sasakyan. 
----------------Page (11) Break----------------
                                                                                 
• Mag-alok ng curbside na paghahatid o pag-pickup at isagawa ang 
mga pagbebenta at pakikipagkasundo sa remote/digital na platform 
kung maaari. 
• Limitahan ang mga serbisyo ng shuttle hangga’t maaari. Dapat sundin 
ng mga tagapag-empleyo ang patnubay na ito bilang karagdagan sa 
naaangkop na patnubay sa pagbiyahe habang nagiging nakikita na 
ito sa Mapa ng Daan ng Resilience sa COVID-19 na website. 
• Atasan ang mga manggagawa na huwag makipagkamay at mga 
katulad na pagbati na sumusuway sa pisikal na distansya. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1Karagdagang mga pangangailangn ay dapat isaalang-alang para sa mahinang 
populasyon. Ang mga lugar ng pagsamba ay kailangan sumunod sa lahat ng  Cal/OSHA 
na pamatayan at kailangan nakahanda na sumunod sa gabay na ito ay pati na rin ang 
gabay mula sa Sentro ng Pagkontrol o Pag-iwas sa Sakit o Centers for Disease Control and 
Prevention (CDC) at ang Departamento ng Pampublikong Pangkalusugan ng California o 
California  Department of Public Health (CDPH). Bukod dito, ang lugar na pagsamba ay 
kailangan nakahanda na baguhin ang kanilang pamamahala sa binago na gabay 
 
----------------Page (12) Break----------------
